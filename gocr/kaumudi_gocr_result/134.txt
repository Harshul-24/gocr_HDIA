________________

१२०
संस्कृत-साहित्य-कौमुद्याम् ।
यदि राजन् ! त्वया दत्ता, मम सर्वो वसुन्धरा ।
यत्र मे विषये स्वाम्यं, तस्मानिष्क्रान्तुमर्हसि ॥१२॥ राजा तथेत्युक्तवा, स्वपल्या शैव्यया वालकेनात्मजेन च सार्धम्, गन्तुं प्रचक्रमे । ततः स विश्वामित्रः पन्थानं रुद्धवा तं नृपं प्राह । मम दक्षिणाम् राजसूयकीम् अदत्वा क यास्यसीति? राजोवाच । भगवन् ! राज्यमेतत् ते दत्तम् । अद्य देहत्रयम् ममावशिष्टम् । विश्वामित्र उवाच । तथापि खलु दातव्या। हन्त्यदत्तं प्रतिश्रुतम् । राजोवाच । भगवन् ! सांप्रतं नास्ति । कालक्रमेण ते दास्यामि । विश्वामित्र उवाच । किंप्रमाणः कालो मया प्रतीक्ष्यः ? शीघ्रमाचक्ष्व । राजोवाच । मासेन ते दास्यामि । साम्प्रतं नास्ति मे धनम् । विश्वामित्र उवाच । गच्छ । गच्छ । स्वधर्ममनुपालय ।
अथ राजा पुरान्निर्गच्छति । तस्य भार्या बालकं सुतं गृहीत्वा तमनुयाति । पौराश्च तं तथा गच्छन्तं दृष्ट्वा क्रन्दनं कुर्वन्ति । हा नाथ ! हा महाराज! हा स्वामिन् ! किं जहासि नः ? यत्र त्वं तत्र हि वयम् । तव छायाभूता वयं त्वाम् अनुसरामः ।
आनृशंस्यं परो धर्म इति । इति पौरवचः श्रुत्वा राजा तेषामेवानुकम्पया मार्गे अतिष्ठत् । विश्वामित्रोऽपितं दृष्ट्वा समागम्याब्रवीत् । धिक् त्वामनृतं जिह्मभापिणम् । यो मम राज्यं दत्वा पुनराकष्टुमिच्छसि । इत्युक्तः स राजा गच्छामीति ब्रुवन् दयितां शीघ्रमाकर्पन ययौ । तथापि कौशिकः, तस्य भायीं श्रमातुरां सहसा दण्डकाष्ठेन ताडयामास । तां तथा ताडितां दृष्ट्वा हरिश्चन्द्रो दुःखार्तः, गच्छामीत्याह । नान्यत् किंचिदिति । तदवलोक्य