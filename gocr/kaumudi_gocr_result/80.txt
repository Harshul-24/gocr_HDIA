________________

संस्कृत-साहित्य-कौमुद्याम्
स्पृशन्त्ययत्नेन हि तत्समीपगम्,
विसर्पिणस्तद्गुण-पुष्परेणवः ॥ सौदास उवाच । साधु साधु । सुभाषितान्यर्चयता त्वया, साधो, स्थाने खलु नियुक्तोऽर्थः । ततस्ततः । बोधिसत्व उवाच
स्था नृपाणां मणि-हेमभूषणाः, व्रजन्ति देहाश्च जरा-विरूपताम् । सतां तु धर्म न जराभिवर्तते,
स्थिरानुरागा हि गुणेषु साधवः ॥ अमृतवर्ष खल्विदम् । अहो संतर्पिताः स्मः । ततस्ततः । वोधिसत्व उवाचनभश्च दूरे वसुधा-तलाच, पारादवारं च महार्णवस्य । अस्ताचलेन्द्राद् उदयस्ततोऽपि, धर्मः सतां दूरतरेऽसतां च ।।
अथ सौदासः, मधुरा गाथा निशभ्य, आनन्दितः प्राह । अहं ते चतुरो वरान् ददामि । तद् वृणीष्व यद् यन्मत्तोऽभिकाङ्क्षसि । अथैनं बोधिसत्वः, सविस्मयवहुमान उवाच । कस्त्वं वरप्रदानस्य । आत्मन्यपि ते प्रभुत्वं नास्ति । परस्मै कं वरं दास्यसि । यद्यहं वदेयम्, वरं देहीति, तव मनः दित्सा-शिथिलं स्यात् । अथ सौदासः किञ्चिद-ब्रीडावनत-वदनो बोधिसत्वमाह । अलमत्रभवतो मामेवं विशङ्कितुम् । प्राणानपि परित्यज्य तान् वरान् अहं दास्यामि । यद् यद् इच्छसि, तद् विस्रब्धं वृणीष्व । बोधिसत्व उवाच । तेन हि