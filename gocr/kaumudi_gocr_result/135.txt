________________

मार्कण्डेयपुराणस्थ हरिश्चन्द्रोपाख्यानम्
१२१
कृपालवो विश्वेदेवाः प्राहुः । विश्वामित्रः सुपापोऽयम् । येनायं धर्मात्मा राजा स्वराज्यादवरोपितः ।
अथ स राजा वालपुत्रया शेव्ययानुगतः, वाराणसी पुरी पद्भ्यां ययो । पुरीं प्रविश्य विश्वामित्रमुपस्थितं ददर्श । विश्वामित्र उवाच । पूर्णः स मासः । राजर्षे ! दीयतां मम दक्षिणा । हरिश्चन्द्र उवाच । ब्रह्मन् ! अद्यैव सम्पूर्णो मासः यदेतदु दिनार्धं तिष्ठति, तत् प्रतीक्षस्व । विश्वामित्र उवाच । एवमस्तु । अहं पुनरागमिष्यामि । अद्य चेन्न प्रदास्यसि तव शापं प्रदास्यामि ।
अथ राजाऽचिन्तयत् । कथमस्मै प्रदास्यामि । अकिंचनोऽहम् । किमुप्राणान् विमुञ्चामि ? एवं राजानं 'व्याकुलं दृष्ट्वा, तस्य पत्नी वाष्पगद्गदया गिरा प्रत्युवाचत्यज चिन्तां महाराज ! स्वसत्यमनुपालय । श्मशानवद् वर्जनीयो, नरः सत्यबहिष्कृतः॥१२॥.
नातः परतरं धर्म, वदन्ति पुरुपस्य तु ।
यादृशं पुरुषव्याघ्र ! स्वसत्य-परिपालनम् ।।१३।। राजन् ! जातमपत्यं मे। सतां पुत्रफलाः स्त्रियः । मां वित्तेन प्रदाय विप्राय दक्षिणां देहि । इत्युक्त्वा सा भृशं रुरोद । राजाऽपि तद्वाक्यमुपश्रुत्य मोहं गतः । संज्ञां च प्रतिलभ्य विलापमकरोत्। भद्रे.! महद् दुःखमिदम् । यत् त्वं मामेवं ब्रवीपि । दुर्वाच्यमेतद्वचनं कथं कर्तुं शक्नोमि । इत्युक्त्वा भूमौ निपपात । महीपतिं भुवि शयानं दृष्ट्वा, राजपत्नी सकरुणमुवाच । पत्न्युवाच ।