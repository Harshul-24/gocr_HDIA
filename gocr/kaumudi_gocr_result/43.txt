________________

. हितोपदेशस्थ-प्रकीर्णा नीतिश्लोकाः
३१
नकुलेन, पालक-समीपम् आगच्छता, कृष्णसर्पो दृष्टो व्यापादितश्च । अथासो नकुलो. ब्राह्मणमायान्तमवलोक्य, रक्त-विलिप्त-मुखपादः सत्वरमुपगम्य, तस्य चरणयोर्चुलोठ । ततोऽसौ ब्राह्मणः, तं तथाविधं दृष्ट्वा, "मम पुत्रोऽनेन भक्षितः" इत्यवधार्य, व्यापादितवान् । अनन्तरं यावदसों, उपसृत्य, पश्यति ब्राह्मणः, तावद् पालकः सुस्थः, सर्पश्च व्यापादितस्तिष्ठति । ततस्तम् उपकारकमेव नकुलं निरूप्य, संतप्तचेताः स परं विपादम् अगमत् । अतोऽहं ब्रवीमि
योऽर्थ-तत्वमविज्ञाय, क्रोधस्यैव वशं गतः । स तथा तप्यते मूढो, ब्राह्मणो नकुलाद् यथा ।
एकविंशः पाठः ।। २१ ॥ .
(हितोपदेशे-प्रकीर्णा नीतिश्लोकाः) दुर्जनेन समं सख्यं, प्रीति चापि न कारयेत् । उष्णो दहति चाङ्गारः, शीतः कृष्णायते करम् ॥ १॥ दुर्जनः परिहर्तव्यो, विद्ययाऽलङ्कृतोऽपि सन् । मणिना भूपितः सर्पः, किमसौ न भयङ्करः ॥ २ ॥ मनस्यन्यद् वचस्यन्यद्, कार्यमन्यद् दुरात्मनाम् ।। . मनस्येकं. वचस्यक, · कर्मण्येकं महात्मनाम् ॥ ३॥ सर्वाः सम्पत्तयस्तस्य, सन्तुष्टं यस्य मानसम् । उपानद्-गूढ-पादस्य, ननु चर्मावृतेव भूः ॥ ४ ॥