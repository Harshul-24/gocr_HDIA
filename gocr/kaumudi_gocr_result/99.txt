________________

महाभारतस्थ-पाण्डवानां द्यूतसभा-प्रवेशादिकम् ८५
नहि दासीत्वमापन्ना, कृष्णा भवितुमर्हति । अनीशेन हि राज्ञैपा, पणे न्यस्तेति मे मतिः॥१॥ मत्तोऽयं दुर्योधनः । अन्तकालं न बुध्यते । अयं नृशंसवादी न जानाति, द्यूतं महावैरं जनयतीति । तच्छुत्वा दुर्योधनो निजसूतमाह । भीतोऽयं विदुरः । न चास्माकं वृद्धिकामः । त्वं द्रौपदीमानयस्व । एवमुक्तः स सूतः शीघ्रमगच्छत् । द्रौपदी च प्राह । दुर्योधनस्त्वाम् अजेपीत् । सा त्वं धृतराष्ट्रस्य वेश्म प्रपद्यस्व । द्रौपद्युवाच । कथं त्वमेवं वदसि । को राजपुत्रो भार्यया दीव्येत् । मूढोऽयं राजा । अभून्न कैतवमन्यदस्य । सूत उवाच । नाभूदन्यदस्य कैतवम् । स अदेवीत् । तेन पूर्वं भ्रातरो न्यस्ताः । अथात्मा । अथ त्वं राजपुत्रि । द्रौपद्युवाच
गच्छ त्वं कितवं गत्वा, सभायां पृच्छ सूतज ! किंतु पूर्व पराजैपीरात्मानमथवा नु माम् ॥२॥ स सभां गत्वा, द्रौपद्यास्तद् वचो युधिष्ठिरं कथयामास । युधिष्ठिरस्तु तं सूतं न प्रत्युवाच । दुर्योधनो ब्रूते । इहैवागत्य द्रौपदी प्रभापताम् प्रश्नमेनम् । दुःशासन चाज्ञापयति । गच्छ । स्वयं प्रगृह्य द्रौपदीमानय । ततःस दुःशासनस्तत्र गत्वा द्रौपदीमाह। एह्यहि । जितासि द्रौपदि ! विमुक्तलज्जा दुर्योधनमिदानीं पश्य । तच्छुत्वा सा द्रौपदी भयार्ता प्र-दुद्राव ।
ततो जवेनाभिससार रोपात, दुःशासनस्ताम् अभिगर्जमानः । दीर्धेषु नीलेष्वथ चोमिमत्सु, जग्राह केशेषु नरेन्द्र-पत्नीम् ।।३।।