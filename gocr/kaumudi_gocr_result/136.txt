________________

१२२
संस्कृत साहित्य-कौमुद्याम्
हा महाराज! येन विपुलं धनं विप्राणां पूर्वम् अपवर्जितम्, स एष मे पतिर्भूमौ स्वपिति । हा. देव ! किं तवानेन कृतम् यदयमिमां पापां दशां नीतः। इत्युक्त्वा भर्तृ दुःखमहाभारेण निपीडिता सापि मूर्छिता निपपात। तौ पितरौतथापतितौदृष्ट्वा शिशुः, अत्यन्तक्षुधाविष्टः प्राह । तात, तात ! ददस्वान्नम् । अम्बाम्ब ! भोजनं दद। __एतस्मिन्नन्तरे विश्वामित्रो धनं संमार्गितुं पुन: प्राप्तः । राजानं चेदमब्रवीत् । उत्तिष्ठ । उत्तिष्ठ राजेन्द्र ! यदि धर्ममवेक्षसे, दीयतां सा मे दक्षिणा । सत्येनार्कः प्रतपति, सत्ये तिष्ठति मेदिनी । सत्यं चोक्तं परोधर्मः,स्वर्गः सत्ये प्रतिष्ठितः॥१४॥ अथवा किं ममैतेन । अद्य मे दक्षिणां यदि भवान् अदास्यति, ध्रुवं त्वां शप्स्यामि । इत्युक्त्वा स ययौ। राजा भयातुरो बभूव । अस्य भार्या भूयः प्राह । मम वचनं क्रियतामिति । तया पत्न्या चोद्यमानो राजा प्राह । भद्रे ! निर्वृणोऽहम् । एष ते विक्रयं करोमि । एवमुक्तवा नगरं गत्वा. इदं वचनमब्रवीत् । भो भो नागरिकाः!शृणुत ! दयितां विक्रतुंप्राप्तोऽहम् नृशंसः । यदि वः कस्यचिद् दास्या कार्यम्, स ब्रवीतु । ___ अथ कश्चिद् वृद्धो द्विजः, तत्रागत्याह । अहं क्रेता । ममार्पयस्व मे दासीम् । अस्ति मे वित्तम् । प्रिया च मे गृहकर्म कर्तु न शक्नोति । अस्मात्, मे प्रयच्छ । इदं वित्तं गृहाण । ततः स विप्रो नृपस्य वल्कलान्ते धनं वद्धवा नृपपत्नीमकर्षयत् । आकृष्ट तु मातरं दृष्ट्वा रोहिताश्वो रुरोद ! सा ब्रूते । आर्य !