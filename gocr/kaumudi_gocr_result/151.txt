________________

भासस्य-कर्ण-भारम्
१३७
समर-परिच्छद-परिवृतः, शल्यराजेन सह स्वभवना-: निष्क्रम्य, इत एवाभिवर्तते । यावदपसामि ।
(निष्क्रान्तः) (ततः प्रविशति यथानिर्दिष्टः कर्णः शल्यश्च ) कर्णः-शल्यराज ! यत्रासो अर्जुनस्तत्रैव चोद्यतां मम रथः। शल्यः-बाढम् । कर्णः-भोः ! कष्टम् । निरर्थम् अस्त्रं मया शिक्षितम् । भोः
शल्यराज! श्रूयतां ममास्त्रस्य वृत्तान्तः ।। शल्यः-ममाप्यस्ति कौतूहलम् एनं वृत्तान्तं श्रोतुम् । कर्ण:-पूर्वमेवाहं जामदग्न्यस्य सकाशं गतवानस्मि । शल्यः-ततस्ततः । कर्णः-ततः। विद्युल्लता-कपिल-तुङ्ग-जटाकलापम्, उद्यत्प्रभा-वलयिनं परशुं दधानम् । क्षत्रान्तकं मुनिवरं भृगुवंश-केतुम्,
गत्वा प्रणम्य निकट निभृतः स्थितोऽस्मि ।।२।। शल्यः-ततस्ततः । कर्णः-ततो जामदन्निना ममाशीर्वचनं दत्वा, पृष्टोऽस्मि ।
को भवान्, किमर्थमिहागत इति । शल्यः--ततस्ततः। कर्णः-ततः । 'भगवन् ! अखिलान्यस्त्राणि, उपशिक्षितुम्
इच्छामि', इत्युक्तवानस्मि । शल्यः-ततस्ततः ।