________________

मार्कण्डेयपुराणस्थ-हरिश्चन्द्रोपाख्यानम्
१२५
राज्य-नाशः सुहत्-त्यागो, भायर्या-तनय-विक्रयः । हरिश्चन्द्रस्य राजः, किं विधे! न त्वया कृतम् ॥१६॥ इति श्रुत्वा राजा, दयितां निधनं गतं च पुत्रं प्रत्यभिज्ञाय, दुःख-संतप्तो भृशं रुरोद, मूछी चाभिजगाम । सापि तं तामवस्थामुपगतं प्रत्यभिज्ञाय, निश्चेष्टा धरणीतले निपपात ।
अथ चेतः संप्राप्य तो समं विलेपतुः । पुत्र-शोकम् अपहाय, भर्तुः कण्ठं समाश्लिष्य राजपल्युवाच । धिक त्वामत्यकरुणं दैवम् । येनायममरप्रख्यो राजा श्वपाकतां नीतः । राजन् ! स्वप्नोऽयम् तथ्यं वा । तत्कथ्यताम् । मुह्यते मम मनः । ।
यद्येतदेवं धर्मज्ञ ! नास्ति धर्मे सहायता । नास्ति धर्मः कुतः सत्यम् आर्जवं चानृशंसता ।
यत्र त्वं धर्मपरमः ! स्वराज्यादवरोपितः ॥१७॥ एतच्छुत्वा राजा कथयामास, यथा श्वपाकता प्राप्तेति । सापि सुचिरं रुदित्वा स्वपुत्रमरणं यथावृत्तं न्यवेदयत् । राजोवाच । कृपणी, पुत्रर्धिनी, आवाम् यमस्य भिक्षां याचावहे । तस्मात्, तत्राद्य शीघ्रं व्रजावः, यत्र प्रियपुत्रो गतः । प्रिये ! दीर्घ कालं क्लेशमुपासितुंन रोचये। परन्तु, पश्य मे मन्दभाग्यम् । पराधीनोऽस्मि । नात्मायत्तः । चण्डालदासोऽहम् । चण्डालेन, अननुज्ञातो ज्वलनं न प्रवेक्ष्यामि । कथं प्राणान् विमुञ्चामि ? परायत्तोऽस्मि दुर्गतः । अथवा कथमपि न जीवामि । सुतशरीरेण दीप्यमाने हुताशने निपतिष्यामि । तन्वनि ! मम कुकृतं क्षन्तव्यम् । गच्छ त्वं विप्र-वेश्म । परत्र सङ्गमो भूयात्, पुत्रेण सह च त्वया । इह लोके त्वेतत् कुतो भविष्यति ? '