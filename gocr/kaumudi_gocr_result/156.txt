________________

१४२
संस्कृत-साहित्य-कौमुद्याम्
शल्यः-भो अङ्गराज । वञ्चितः खलु भवान् । कर्णः-केन ? शल्यः:-शक्रेण । कर्णः-न खलु । शक्रः खलु मया वञ्चितः । कुतः ।
अनेक-यज्ञाहुति-तर्पितो द्विजैः, किरीटिमान् दानवसंघ-मर्दनः ।। सुरद्विपास्फालन-कर्कशाङ्गुलिः , मया कृतार्थः खलु पाकशासनः ।। ८॥ ..
(प्रविश्य ब्राह्मणरूपेण ) देवदूतः-भोः कर्ण! कवच-कुण्डल-ग्रहणात्, जनित
पश्चात्तापेन पुरंदरेण अनुगृहीतोऽसि । पाण्डवेपु,. एकपुरुपवधार्थम्. अमोघमस्त्रं, विमला नाम शक्ति
रियं प्रतिगृह्यताम् । कर्णः-धिग् । दत्तस्य न प्रतिगृह्णामि । देवदूतः-ननु ब्राह्मणवचनाद गृह्यताम् । कर्णः-ब्राह्मणवचनमिति। न मयातिक्रांतंपूर्वम् । कदालभेय? देवदूतः-यदा स्मरसि तदा लभस्व । कर्णः-बाढम् । अनुगृहीतोऽस्मि । प्रतिनिवर्ततां भवान् । देवदूतः- वाढम् ।
( निष्कांतः) कर्ण:-शल्यराज ! यावद् रथमारोहावः । शल्यः-बाढम्। कर्ण:-शल्यराज ! यत्रासावर्जुनस्तत्रैव चोद्यतां मम रथः । शल्यः-बाढम्।