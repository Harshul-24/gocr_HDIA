________________

भासस्य-मध्यम-च्यायोगः तृतीयः पुत्रः-आर्यो ! मा मैवम् । ज्येष्ठो भ्राता पितृसमः, कथितो ब्रह्मवादिभिः। ततोऽहं कर्तुमसम्यो, गुरूणां प्राण-रक्षणम् ॥५॥ प्रथमः-वत्स ! मा मैवम् ।
आपदं हि पिता प्राप्तो, ज्येष्ठपुत्रेण तार्यते । ततोऽहमेव यास्यामि, गुरूणां, प्राणरक्षणात् ॥६॥ ब्राह्मणः-ज्येष्ठमिष्टतमम् न शक्नोमि परित्यक्लम् । ब्राह्मणी-यथाऽर्यो ज्येष्टमिच्छति तथाहसपि कनिष्ठमिच्छामि। द्वितीयः- पित्रोरनिष्टः कस्येदानीं प्रियः ? घटोत्कचः-अहं प्रीतोऽस्मि । शीघ्रमागच्छ । द्वितीयःधन्योऽस्मि यद्गुरुप्राणाः, स्वैःप्राणैः परिरक्षिताः। वन्धुस्नेहाद्धि महतः, काल-स्नेहस्तु दुर्लभः॥७॥
घटोत्कचः-अहो ! स्वजनवात्सल्यमस्य ब्राह्मणवटोः । द्वितीयः-भोस्तात ! अभिवादये । ब्राह्मणः--एह्येहि पुत्र ! ब्रह्मलोकमवाप्नहि । द्वितीयः-अनुगृहीतोऽस्मि । अम्ब ! अभिवादये । ब्राह्मणी-जात ! चिरं जीव । द्वितीयः-अनुगृहीतोऽस्मि । आर्य ! अभिवादये । प्रथमः-एोहि वत्स ! परिष्वजस्व गाढं माम् । द्वितीयः-अनुगृहीतोऽस्मि । तृतीयः-आर्य ! अभिवादये। .