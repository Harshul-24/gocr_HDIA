________________

४०
संस्कृत-साहित्य-कौमुद्याम्
षड्विंशः पाठः ॥ २६ ॥
(पञ्चतन्त्रे--शश-कपिञ्जल-मार्जार-कथ) वायसो व्रते । अहं कस्मिंश्चिद् वृक्षे प्रतिवसामि । तत्रैव, अधस्तात्, कपिञ्जलः प्रतिवसति स्म । तत आवयोः परस्परमेव संवास-गुणाद, अभेद्या प्रीतिरुत्पन्ना । प्रतिदिवसं च, कृताहारविहारयोः, प्रथम-प्रदोषकाले, सुभाषित-प्रश्न-प्रतिप्रश्नैःकालोऽतिवर्तते । अथ कदाचिद् बालाप-वेलायां कपिञ्जलो नायाति । यतो मम हृद्ता, अतीवाकुलता समुत्पन्ना। एवं चाचिन्तयम् । किमसौ विनष्टो बद्धो वा। अथवा, अन्यावासे, एतस्य प्रीतिरुत्पन्ना येन नायातीति । शून्ये च तस्मिन् तदीयावासके, शश आगतः । तेनास्यावासोऽधिष्टितः। ततोऽसौकपिजलोऽर्धमासत्रयेणायातः। शशं दृष्ट्वाव्रवीत् । अपगम्यतां मदीयनिकेतनादिति । स तमाह । मूर्ख! न ते विदितम् । उपस्थान-भोग्य आवासोभुक्तिश्च । कपिञ्जल आह । सन्त्यत्र प्रानिकाः । पृच्छामो देशभूपमिति । तथा नामेति प्रतिपाद्य, प्रस्थिती व्यवहारकरणाय । अहमपि कौतुकात्. तयोरेव पृष्टतो गतः। पश्यामि किमत्र तथ्यमिति । नातिरं गत्वा कपिञ्जल: शशमाह । क आवयोर्व्यवहारं द्रक्ष्यतीति । असावब्रवीत् । नन्वयं नदी-पुलिनगतः, तपःसंश्रितः, सकलशास्त्रपारगः, चिरजीवी, धर्मशास्त्रविन् मार्जार इति । अयमेवास्य संशयस्यच्छेत्ता।तच श्रुत्वा कपिजलोऽब्रवीत् । अलमनेन क्षुद्रेण । उक्तं च
नहि विश्वसनीयः स्यात, तपस्विच्छद्मना स्थितः । दृश्यन्ते वहवस्तीर्वे, गलदन्तास्तपस्विनः ॥