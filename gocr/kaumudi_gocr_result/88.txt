________________

७४
संस्कृत-साहित्य-कौमुद्याम् स पितुश्चरणौ पूर्वम्, अभिवाद्य विनीतवत् । ततो ववन्दे चरणो, कैकेय्याः सुसमाहितः ।।२।। कैकेयीमभिवाद्यैवं, रामो वचनमब्रवीत् । देवि ! किनु मयाऽज्ञानाद्, अपराद्धं महीपतेः ॥३॥ एवमुक्ता तु कैकेयी, राघवेण महात्मना । बीतचिन्ता प्रहृष्टा च, रामं वचनमब्रवीत् ॥ ४ ॥ राजा न कुपितो राम ! व्यसनं न च किंचन । प्रियं त्वामप्रियं वक्नुम्, नास्य वाणी प्रवर्तते ॥ ५ ॥ एप मह्यं वरं दत्वा, त्वदर्थमभिमुश्य च । पश्चात् संतप्यते राजा, यथान्यः प्राकृतस्तथा ।। ६ ।। यदा त्वभिहितं राज्ञा, राम ! सम्पादयिष्यासि । ततोऽहमभिधास्यामि, नह्येप त्वां प्रवक्ष्यति ।। ७ ।। एतत्तु वचनं श्रुत्वा, कैकेय्या समुदाहृतम् । उवाच व्यथितो रामस्तां देवी नृप-सन्निधौ ।। ८ ॥ अहं हि वचनाद्राज्ञः, पतेयमपि पावकम् । भक्षयेयं विषं वापि, मजेयमपि वा जले ।। ३ ।। नियुको गुरुणा पित्रा, नृपेण च हितेन च । करिष्ये प्रतिजाने च, रामो द्विर्नाभिभापते ॥१०॥ तमार्नव-समायुक्तम्, अनार्या सत्यवादिनम् । उवाच रामं कैकयी, वचनं भृशदारुणम् ॥११।।