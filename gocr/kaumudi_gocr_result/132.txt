________________

११८
संस्कृत साहित्य-कौमुद्याम्
तस्माद् यत् सुकृतं किञ्चित्, ममास्ति त्रिदशाधिप ! तेन मुच्यन्तु नरकात्, पापिनो यातनागताः ॥६॥ धर्म उवाच
एवमूर्ध्वतरं स्थानं, त्वयावाप्तं महीपते ! एतांश्च नरकात् पश्य, विमुक्तान् पापकारिणः ॥१०॥ ततोऽपतत् पुष्पवृष्टिः, तस्योपरि महीपतेः । नरकस्था नराः सर्वे, यातनाभ्यः परिच्युताः ॥११॥
द्वापञ्चाशः पाठः ॥ ५२ ॥
( मार्कण्डेयपुराणे हरिश्चन्द्रोपाख्यानम् ) हरिश्चन्द्रेति राजर्षिः, आसीत् त्रेतायुगे पुरा । धर्मात्मा पृथिवीपालः, प्रोल्लसत्कीर्तिरुत्तमः ॥ १॥ स कदाचिद् महाबाहुः, अरण्येऽनुसरन् मृगम् ।। शुश्राव शब्दमसकृत्. त्रायस्वेति च योषिताम् ।। २ ।। स विहाय मृगं राजा, मा भैपीरित्यभाषत । मायि शासति दुर्मेधाः, कोऽयमन्यायवृत्तिमान् । कोऽयं वनाति वस्त्रान्ते, पावकं पापकृन्नरः ॥३॥ विश्वामित्रस्ततः क्रुद्धः, श्रुत्वा तन्नृपतेर्वचः । ततः स राजा विनयात्, प्रणिपत्याभ्यभाषत ॥ ४॥