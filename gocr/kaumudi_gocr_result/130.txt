________________

१२६
संस्कृत साहित्य कौमुद्याम्
एकपञ्चाशः पाठः ॥ ५१ ।।
( मार्कण्डेयपुगणे विपश्चित्कथा )
विदेह-विपये जनकानां कुले 'विपश्चित्' इति विख्यातो धर्मात्मा राजा बभूव । किंतु तेन किमपि स्वल्पं पापं कृतम् । तेन पापेन स नरकं प्राप्तः । तत्र च पापफलं भुक्तम् । ततो यम-किंकरा एनमूचुः । एतावदेव ते पापम् । नान्यत् किंचिदवशिष्यते । तदेहि । पुण्यानाम् उपभोगाय स्वर्ग गच्छ । अथ यदा स राजा गन्तुमुद्यतः, ततः सर्वैर्नरकवासिभिरुत्क्रुष्टम् । भो महापुरुप ! प्रसादं कुरु । तिष्ठ तावन्मुहर्तकम् । त्वंदगसङ्गी पवनोऽयम् आह्वादयति नो मनांसि । गात्रेभ्यश्च परितापं हरति । पीडामपहन्ति । भो दयां कुरु । तद्वचः श्रुत्वा राजा यमपुरुष पप्रच्छ । मम सन्निकर्यात् कथमेतेपाम् आहादः । यमपुरुप उवाच । महाभाग ! तव पुण्यस्य माहात्म्यमेतत्. यदेतेपों पापाना दुःखानि मृदुत्वमागतानि । राजोवाच । यद्यतत्, न खगे गाम च्यामि । यत्सुखम् आर्तजन-निर्वाणदानोत्थम्, तत्सुखं ब्रह्मलाक ऽपि न प्राप्यते, इति मे मतिः । .. यदि मत्सन्निधौ एतान, यातना न प्रवाधते ।
ततो भद्रमुख, अत्राहम, स्थास्ये स्थाणुरिवाचलः ॥१॥ यमपुरुष उवाच
एहि राजन् ! प्रगच्छामः, निजपुण्य-समर्जितान् । भुव भोगान् अपास्येह, यातनाः पापकर्मणाम् ॥ २॥