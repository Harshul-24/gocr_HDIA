________________

महाभारतस्थ-विदुला-तत्पुत्र-संवादः
६५
अकुर्वन्तो हि कर्माणि, कुर्वन्तो निन्दितानि च। सुखं नैवेह नामुत्र, लभन्ते पुरुषाधमाः ॥३८॥
युद्धाय क्षत्रियः सृष्टः, सञ्जयेह जयाय च । जयन् वा वध्यमानो वा, प्राप्नोतीन्द्रसलोकताम् ।।३।। पुत्र उवाच । मातः ! इयं मतिस्त्वया न वाच्या । विशेषतः पुत्रे। हितत्वेन कारुण्यं पश्य । मातोवाच । अत्रैव ते हितम्, यशःशरीरलाभे । कारुण्यादेवाहं ब्रवीमि । पुत्र उवाच । असहा. यस्य कुतः सिद्धिः । एताम् दारुणामवस्थां विदित्वा मम चित्तं राज्यानिवृत्तमस्ति । मातोवाचपुत्र! नात्मावमन्तव्यः, पूर्वाभिरसमृद्धिभिः। अभूत्वा हि भवन्त्यर्था, भूत्वा नश्यन्ति चापरे॥४०॥ उत्थातव्यं जागृतव्यं, योक्तव्यं भूतिकर्मसु । भविष्यतीत्येव मनः, कृत्वा सततमव्यथैः ॥४१॥
एतदोजस्विभाषणं श्रुत्वा स्वल्पचेतसोऽपि तस्य तमोऽपागमत् । अथ पुत्र उवाच
उदके भूरियं धार्या, मर्तव्यं वाऽऽहवे मया । यस्य मे भवती नेत्री, भविष्यद्-भूति-दर्शिनी ॥४२॥ इत्थं स वाक्यसायकैः प्रणुन्नो यथानुशासनम् तत्सर्वं चकार । पित्र्यं राज्यं च पुनर्लन्धवान् ।