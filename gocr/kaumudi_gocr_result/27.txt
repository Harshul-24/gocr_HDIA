________________

हितोपदेशस्थ-मृग काक-गाल-कथा
१५
उल्लसितो ब्रूते। सखे ! चिन्द्धि तावन् मम बन्धनम् । सत्वरं त्रायस्व माम् । • जम्बुकः पाशं मुहुर्मुहुर्विलोक्याचिन्तयत् । दृढस्तावदयं बन्धः । ब्रूते च । सखे ! स्नायुनिर्मिता एते पाशाः । तदद्य भट्टारक-वारे कथमेतान् दन्तः स्पृशामि। मित्र ! यदि नान्यथा मन्यसे, तदा प्रभाते यत् त्वया उच्यते, तन्मया कर्तव्यम् । इत्युक्त्वा तत्समीप आत्मानमाच्छाद्य स्थितः सः ।। ___ अनन्तरं स काकः प्रदोषकाले, मृगमनागतम् अवलोक्य, इतस्ततोऽन्विप्य तथाविधं दृष्ट्वा, उवाच । सखे ! किमेतत् ? मृगेणोक्तम् । अवधीरित-सुहृदवाक्यस्य फलमेतत् । काको ब्रूते । स शृगालः क ? मृगेणोक्तम् । मन्मांसार्थी तिष्ठत्यत्रैव । काको ब्रूते । मित्र ! उक्तमेव मया पूर्वम्
परोक्षे कार्यहन्तारं, प्रत्यक्षे प्रियवादिनम् । वर्जयेत् तादृशं मित्रं, विषकुम्भं पयोमुखम् ॥ (दीर्घ निःश्वस्य) अरे वञ्चक ! किं त्वया पापकर्मणा कृतम् । अथवा स्थितिरियं दुर्जनानाम्।, .
दुर्जनः प्रियवादी च, नतद् विश्वासकारणम् ।
मधु तिष्ठति जिह्वाग्रे, हृदये तु हलाहलम् ।। • अथ प्रभाते, स क्षेत्रपतिलगुडहस्तः, तं प्रदेशमागच्छन्, काकेनावलोकितः । तमालोक्य काकेनोक्तम् । सखे मृग ! त्वमात्मानं मृतवत् संदर्य, वातेन उदरं पूरयित्वा, पादान् स्तब्धीकृत्य तिष्ठ । यदाहं शब्दं करोमि तदा त्वं सत्वरमुत्थाय पलायिष्यसि । मृगस्तथैव काकवचनेन स्थितः । ततः क्षेत्रपतिनो हर्षोत्फुल्ललोचनेन, अवलोकितः। तथाविधं मृगमवलोक्यासौ, "श्राः स्वयं मृतोऽयम्"