________________

५८
संस्कृत साहित्य-कौमुद्याम्
यया परिमुषित-मतिः, पितरं जननी वा निहन्यात्, ताम् इतः, क्रयविधिना गृहाण । इदं मद्य लोके 'सुरा' इति प्रथितम् । यस्य गुणेषु पक्षपातो नास्ति, स इदं क्रेतुम् उद्योगं करोतु।
शीलं निमीलयति, हन्ति यशः प्रसह्य, लज्जां निरस्यति, मति मलिनीकरोति । यन्नाम पीतापहान्त गुणांश्च तांस्तान्,
तत्पातुमईसि कथं नृप मद्यस्, अद्य ॥ अथ स राजा तैस्तस्य हृदय-ग्राहकहें तुमद्भिर्वचोभिः, अवगमित-मद्यपान-दोषः, सद्यप्रसङ्गाद अपवृत्ताभिलाष, बोधिसत्वम् इत्युवाच । यत् त्वया हितकाम्यया मे स्वभिहितम्, तत्कर्मणा विधिवदर्चयितुम् अहं यतिष्ये । इदं च तावत् सुभाषित-प्रतिपूजनं प्रतिग्रहीतुम् अर्हति भवान् । ददामि ते पञ्च ग्रामवरान्. दश रथान्, दाली शतम्, पञ्चशतानि च गवाम् । हितस्य वक्ता त्वं मम गुरुरसि । यदु वा मया, अन्यत् करणीयम्, तत्संदेशाद् अर्हत्यत्रभवान् भूयोऽपि माम् अनुग्रहीतुम् । बोधिसत्व उवाच । राजन् ! ग्रामवरादिना ममार्थो नास्ति । . हितस्य वक्ता तु वाक्प्रग्रहेण संपूजनीयः ।
अयं हि पन्या यशसः श्रियश्च,
परत्र सौख्यस्य च तस्य तस्य । अपास्य तस्मान्मदिहा-प्रसङ्गम्,
धर्माश्रयात् सर्वसुखं भजस्व ॥ इत्युक्तः स राजा, सपौरजानपदो, मद्यपानाद विरराम ॥