________________

संस्कृत साहित्य-कौमुद्याम्
द्वितीयः- स्वस्ति । तृतीयः-अनुगृहीतोऽस्मि । द्वितीयः-भोः पुरुष ! किंचित् ब्रवीमि । घटोत्कचः-बहि हि शीघ्रम् । द्वितीयः--एतस्मिन् वनान्तरे जलाशय इव दृश्यते, तत्र मे । प्रकल्पित-परलोकस्य पिपासा प्रतीकारं करिष्यामि। घटोत्कचः-दृढव्यवसायिन् ! गम्यताम् । अतिक्रामति
मातुराहारकालः । शीघ्रं गच्छ। द्वितीयः-भोस्तात ! एष गच्छामि ।
(निष्कान्तः) घ्राह्मणः-हा हा परिमुषिताः स्म । हा पुत्रक! कथं गत एव । घटोत्कचः-चिरायते खलु ब्राह्मणवटुः । भो ब्राह्मण !
आहूयतां तव पुत्रः । ब्राह्मणः-आः ! अतिराक्षसं खलु ते वचनम् । घटोत्कचः-मर्षयतु भवान् । किनामा तव पुत्रः ? ब्राह्मणः-एतदपि न शक्यं श्रोतुम् ।। घटोत्कचः-युक्तं भोः ! ब्राह्मणकुमार ! किनामा ते भ्राता ? प्रथमः -तपस्वी मध्यमः । घटोत्कचः-अहमेवाह्वयामि । भो मध्यम ! मध्यम ! शीघ्र.
मागच्छ ।
(ततः प्रविशति भीमसेनः ) भीमः-भोः ! प्राप्तोऽस्मि । . घटोत्कचः-किं भवानपि मध्यमः ? भीमः-न तावदपरः। मध्यमः-(उपगम्य) भोः पुरुप ! प्राप्तोऽसि ।