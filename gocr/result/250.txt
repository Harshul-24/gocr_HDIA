________________

२०३२ अथर्ववेदभाष्ये
[सू २, मं ३ इत्यर्थः। यद्वा जनाः जननात् जन्मानि निमित्तभूतानि । तेषु सत्सु अयं जनो यजमानः स्वम् स्वकीयम् आयुः आयुष्यं न चिकिते न झातवान् । एतावद आयव्यं ममास्तीति न जानातीत्यर्थः । अतस्त्वदीययागाद्यनुष्ठानोपयोगार्थ दीर्घम् आयुः प्रयच्छेति शेषः । क्लप्तस्य शतसंवत्सरलक्षणस्यायुषोऽल्पीभावे अंहसां कारणत्वात् तसंस्पर्श प्रार्थयते- तानीत् तान्यपि आयुःक्षपणहेतुत्वेन प्रसिद्धान्यपि अंहासि पापानि अस्मान् त्वां संभजमानान् अति अतिक्रम्य पर्षि पालय ।
युजे रथ गवेषणं हरिभ्यामुप ब्रह्माणि जुजुषाणमस्थुः। ___वि बाधिष्ट स्य रोदसी महित्वेन्द्रौ वृत्राय॑प्र॒ती जघन्वान् ॥ ३ ॥ युजे । रथम् । गोऽएर्षणम् । हरिऽभ्याम् । उप । ब्रह्माणि । जुजुषाणम् । अस्थुः । वि । बाधिष्ट । स्यः । रोदसी इति । महिऽत्वा । इन्द्रः । वृत्राणि । अप्रति । जघन्वान् ।।
य इन्द्रो गवेषणम् गवां प्रापयितारं रथम् । 'अवङ् स्फोटायनस्य' (पा ६,१,१२३ ) इति अवङ् आदेशः । हरिभ्याम्। हरी इन्द्रस्यासाधारणावश्वौ । ताभ्यां युजे युयुजे युनक्ति। यागसदनं प्राप्तुम् इति शेषः । ब्रह्माणि अस्मदीयानि प्रवृद्धानि स्तोत्राण्यपि जुजुषाणम् सेवमानं सर्वैः सेव्यमानं वा इन्द्रम् उपास्थुः उपतिष्ठन्ते सेवन्ते । स्यः स इन्द्रः महित्वा स्वमहत्त्वेन रोदसी द्यावापृथिव्यो वि बाधिष्ट व्यबाधिष्ट । आचकामेत्यर्थः । किं च वृत्राणि स्वावरकान् शत्रून् अप्रति न विद्यते प्रतिगतिः पुन:प्राप्तिर्यस्मिन् कर्मणि तद् अप्रति । तद् यथा भवति तथा जघन्वान् नाशितवान् । हन्तेलिटः क्वसुः । अभ्यासस्य कुत्वम् । 'विभाषा गमहन" ( पा ७,२,६८ ) इति इडभावः ।
आफ्श्चित् पिप्यु स्तों न गावो नक्षन्नृतं जरितारस्त इन्द्र । ___ याहि वायुर्न नियुतौ नो अच्छा त्वं हि धीभिर्दयसे वि वाजान् ॥ ४ ॥ आपः । चित् । पप्युः । स्तयः । न । गावः । नक्षन् । ऋतम् । जरितारः । ते । इन्द्र । याहि । वायुः । न । निऽयुतः । नः । अच्छे । त्वम् । हि। धीभिः । दयसे । वि। वाजान् ॥ . हे इन्द्र आपश्चित् आपोऽपि सोमाभिषवार्थाः स्तों न गावः स्तों वशा गाव इव पिप्युः अभिवृद्धा आसन् । ओप्यायी वृद्धी । 'लिड्योश्च' (पा ६,१,२९) इति पीभावः । हे इन्द्र ते तव जरितारः स्तोतार ऋत्विजः ऋतम् सत्यफलं यज्ञ नक्षन् प्राप्नुवन् । नक्ष गतौ । यत एवम् अतो नः अस्माकं नियुतः नियोजनानि स्तोत्राणि अच्छ लक्षीकृत्य याहि आगच्छ । तत्र दृष्टान्त:-वायुर्न नियुतः। नियुतो वायोरश्वाः । वायुर्देवो यथा स्वीयान् अश्वान् प्रति याति यचदेशप्राप्त्यर्थम् तद्वत् । त्वं हि त्वं खलु धीभिः कर्मभिस्तुष्टः सन् कालान् । वाजः अन्नम् । अन्नानि वि दयसे । दयतिरत्र दानार्थः। प्रयच्छसि ।