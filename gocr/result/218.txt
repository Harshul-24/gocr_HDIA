________________

२०००
अथर्ववेदभाष्ये
[सू ६६, मं १ हे सूर्य हरिः। तमो हरतीति हरिः। सुपर्णः सुपतनस्त्वम् अर्चिषा तेजसा दिवम् धुलोकम् आरुहः । रोहतेलङि 'कृमृदृरुहिभ्यश्छन्दसि' (पा ३,१,५९ ) इति च्लेरङ् । ङित्त्वाद् गुणाभावः । दिवम् धुलोकम् उत्पतन्तम् उद्गच्छन्तं त्वा त्वां ये शत्रवः मन्देहादयो दिप्सन्ति दम्भितुं तिरस्कर्तुं प्रतिरोद्धम् इच्छन्ति तान् प्रतिबन्धकान् शत्रून् हे जातवेदः जातः प्राणिभिर्जायमान यद्वा जातानां प्राणिनां कर्माणि तत्कर्मफलं च जानन् । सायंकाले सूर्यस्याग्नावनुप्रवेशात् जातवेदःशब्देन सूर्यस्य व्यवहारः । तथाविध त्वं हरसा शत्रुनिरिकेण तेजसा अव जहि यथा अवस्तात् ते भवन्ति तथा घातयेत्यर्थः । ततः अविभ्यत् शत्रुभ्यो भीतिम् अकुर्वन् उग्रः उद्गूर्णबलः सन् हे सूर्य अर्चिषा तेजसा दिवम् धुलोकम् आ रोह आतिष्ठ।
इति सप्तमेऽनुवाके सप्तमं सूक्तम् ।। "अयोजालाः' इत्येकर्चस्य सूक्तस्य सूर्योपस्थाने लैङ्गिको विनियोगः । अौजाला असुरा मायिनोऽयस्मयैः पाशैङ्किनो ये चरन्ति । तांस्तै रन्धयामि हरसा जातवेदः सहस्रऋष्टिः सपत्नान् प्रमृणन् पाहि वज्रः।१। अयःऽजालाः । असुराः । मायिनः। अयस्मयैः । पाशैः । अङ्किनः । ये। चरन्ति । तान् । ते । रन्धयामि । हरसा । जातऽवेदः । सहस्रऽऋष्टिः । सऽपत्नान् । प्रऽमृणन् । पाहि । वज्रः ॥ १ ॥
अयोजालाः । जालम् आनायः । अयोमयवागुरावन्तो मायिनः कुटिला ये असुराः सुरविद्वेषिणः अयस्मयैः पाशैः । 'अयस्मयादीनि च्छन्दसि' (पा १,४,२० ) इति भसंशत्वेन निपातनात् पदसंज्ञानिबन्धनरुत्वाभावः। एतादृशैः पाशैः अकिनः लक्षणवन्तः पाशहस्ताः चरन्ति । सत्कर्मकारिणो हिंसितुम् इति शेषः । तान् तथाविधान असुरान् हे जातवेदः ते तव हरसा तेजसा रन्धयामि । 'रध्यतिर्वशगमने' ( नि १०,४०) इति यास्कः । वशयामि । पुरुषव्यत्ययो वा । रन्धय वशयेति । स्वाधीनान् कृत्वा
१. इतः पूर्व जातवेंदसे सुनवाम सोममरातीयतो नि दहाति वेदः । स नः पर्षदति दुर्गाणि विश्वा नावेव सिन्धु दुरितात्य॒ग्निः ॥ (तु. ऋ १,९९,१) इति अधिको मन्त्रः ६६ तमसूक्तत्वेन P3,M,w. २. पाशैरफिनो A,BA. ३. सहस्रभृष्टि: A,RW. सहस्रदृष्टिः Bh; सहस्रहृष्टिः C,R,Sm,V,Cs; सहस्रबुष्टिः Km; सहस्रहृष्टिः D; सहस्ररिष्टि:> सहस्रहष्टिः Dc; °भृष्टिः पै १६,१५०,५. ४. याहि A,K,Km,V,Dc; याहि RW.; याहि पै १६,१५०,५. ५, सहस्रऽहृष्टि P, सहस्रऽहष्टि: P२; सहस्रऽदृष्टिः J. ६. याहि P,PR,J. ७, त एतादृशैः ',