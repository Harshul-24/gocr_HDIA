________________

सू ३४, मं ५] विशं काण्डम्
२०९५ येन इन्द्रेण इमा इमानि परिदृश्यमानानि विश्वा विश्वानि सर्वाणि च्यवना च्यवनानि स्वेन च्यावयितव्यानि कृतानि । यद्वा च्यवनानि कृतानि । दृढीकृतानीत्यर्थः । च्युङ् प्लुङ् गतौ । 'कृत्यल्युटो बहुलम्' (पा ३,३,११३) इति ल्युट् । 'शेश्छन्दसि बहुलम्' (पा ६,१,७०) इति शेर्लुक् । यः च इन्द्रः दासम् उपक्षपयितारम् असुरं वर्णम् नीचवर्णम् अधरम् निकृष्टं कृत्वा गुहा गुहायाम् अकः अकार्षीत् । किं च लक्षम् लक्ष्यं योयः प्रकाशभूतः शत्रुरस्ति तंतं • जिगीवान् जितवान् । जि जये । कसौ 'सन्लिटोर्जेः' (पा ७,३,५७) इत्यभ्यासाद् उत्तरस्य कुत्वम् । छान्दसो दीर्घः। तादृशो यः अर्यः अरेः पुष्टानि समृद्धानि धनानि आदत् स्वीकरोति । तत्र दृष्टान्तः - श्वनीव श्वभिः साधनैः मृगान् हन्तीति श्वनी व्याधः स यथा जिगीवान् सन् लक्ष्यमाणं मृगं स्वीकरोति तद्वत् । हे जनासः जनाः स इन्द्रः इत्यृषिबूते।
यं मा पृच्छन्ति कुह सेति घोरमुतेमाहुनॆषो अस्तीत्यैनम् ।
सो अर्यः पुष्टीविज' हवा मिनात श्रदस्मै धत्त स जनास इन्द्रः ॥ ५ ॥ यम् । स्म । पृच्छन्ति । कुह । सः । इति । घोरम् । उत । ईम् । आहुः । न । ए॒षः। अस्ति । इति । एनम् । सः । अर्यः । पुष्टीः । विज:ऽइव । आ । मिनाति । अत् । अस्मै । धत्त । सः । जनासः । इन्द्रः ॥ ५ ॥
__ घोरम् शत्रूणां हन्तारं भयंकरं यम् इन्द्रं जनाः पृच्छन्ति स्म प्रश्नं कुर्वन्ति । 'निपातस्य च' (पा ६,३,१३६ ) इति स्मेत्यस्य संहितायां दीर्घः । किमिति । इन्द्र इन्द्र इति सर्वे जना ब्रुवते स कुह कुत्र वर्तत इति । उत अपि च ईम् एनम् इन्द्रम् आहुः केचन ब्रुवते । किमिति । एष इन्द्रो नास्ति इति । अस्ति चेत् दृष्टिपथं प्राप्नुयात् । न तथास्ति अत एष नास्तीति ब्रुवते । तथा च मन्त्रान्तरम् - 'नेन्द्रो अस्तीति नेम उ त्व आह क ई ददर्श' (ऋ८,१००,३) इति । एवं संशयो न कार्यः । स विन्द्रः अर्यः अरेः पुष्टीः पोषिकाः सेनाः विज इव । इवशब्दः एवार्थे । उद्वेजक एव सन् । अथवा विजो भयहेतुः व्याघ्रादिदुष्टमृगः । स इव आ सर्वतो मिनाति हिनस्ति । सेति' इत्यत्र 'सोऽचि लोपे चेत् पादपूरणम्' (पा ६,१,१३४ ) इति सोर्लोपे गुणः। अस्मै इन्द्राय इन्द्रविषये हे नराः श्रद्धत्त । श्रत् इति सत्यनाम । विश्वासं कुरुत। इन्द्रोऽस्ति चेत् कुत्र तिष्ठतीति स नास्त्येवेति वा अविश्वास मा कुरुत । स नास्ति चेत् वृत्रादिशत्रुसेनास्तदन्यः को जयेत् । अतो यः शत्रुसेनानां जेताऽस्ति हे जनासः जनाः स इन्द्र इति ।
१. पुष्टीधंज ? पै १३,७,५.
२. सो अर्य.S',