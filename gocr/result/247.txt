________________

-
सू ११, मं९) विशं काण्डम्
२०२९ चानास्ते कवयः' (ऐना २,२) इति श्रुतेः । उक्धेभिः उक्थैः आज्यप्रउगादिशस्त्रैः गृणन्ति स्तुवन्ति ।
सत्रासाहं वरेण्यं सहोदां ससवांसं स्वरिपच दे॒वीः ।।
ससान यः पृथिवीं द्यामुतेमामिन्द्र मदन्त्यनु धीरणासः ॥ ८ ॥ सत्राऽसहम् । वरेण्यम् । सहःऽदाम् । ससऽवांसम् । स्वः । अपः । च । देवीः । ससान । यः । पृथिवीम् । द्याम् । उत । इमाम् । इन्द्रम् । मदन्ति । अनु । धीरणासः ॥८॥ ___सत्रासाहम् । सह प्रायते स्वामिनम् इति सत्रा सेना । शत्रुसेनाया अभिभवितारम् । अथवा सत्रासहम् एकप्रयत्नेनैव शत्रुसेनाया अभिभवितारम् । पह मर्षणे । छान्दस उपधावृद्धयभावः। कृदुत्तरपदप्रकृतिस्वरेण मध्योदात्तः । वरेण्यम् सर्वैः स्वस्वफलार्थिभिर्वरणीयं सेवनीयं सहोदाम् । सह इति बलनाम । बलस्य दातारम् तथा स्वः स्वर्गस्य देवीः देवनशीला अपश्च ससासम् । वन षण संभक्तौ । अस्य कसौ इडभावे नकारलोपे रूपम् । एवंमहानुभावम् इन्द्रं धीरणासः धीरणाः धीषु स्तुतिषु कर्मसु वा रणं रमणं येषां ते तथोक्ताः तादृशः स्तोतारो यजमानाश्च इन्द्रम् अनु मदन्ति अनुक्रमेण हर्षयन्ति स्तुत्या हविरादिना च । इन्द्रमेव विशिनष्टि- य इन्द्रः पृथिवीम् विस्तीर्णी द्याम् दिवम् इमां पृथिवीं च द्यावापृथिन्यौ ससान देवेभ्यो मनुष्येभ्यश्च प्रादात् । तम् इन्द्रं मदन्तीति संबन्धः।
ससानात्या उत सूर्य ससानेन्द्रः ससान पुरुभोजसं गाम् ।
हिरण्यय॑मुत भोग ससान हुत्वी दस्यून प्रार्य वर्णमावत् ॥ ९ ॥ सुसान । अत्यान् । उत । सूर्यम् । ससान । इन्द्रः । ससान । पुरुऽभोजसम् । गाम् । हिरण्यय॑म् । उत। भोगम् । ससान । हत्वी । दस्यून् । प्र । आर्यम् । वर्णम् । आवृत् ॥९॥
___ अत्यान् अतनाहान् अश्वान् । उपलक्षणम् एतत् । तुरगगजोष्ट्रादिकानि वाहनानि प्राणिनां व्यवहाराय इन्द्रो देवः ससान प्रादात् । षणु दाने । लिटि रूपम् । उत अपिच सूर्यम् सर्वस्य प्रकाशकं देवं प्राणिनां व्यवहारार्थ ससान। एवं पुरुभोजसम् पयोदध्यादिलक्षणबहुप्रकारभोगसाधना बहुविधप्राणिभोगसाधनां वा गाम् । जाताधेकवचनम् । गाः ससान । एतन्महिष्यादेरपि उपलक्षणम् । उत अपि च हिरण्ययम् हिरण्मयं हिरण्यविकारात्मकं भोगम् भोगसाधनं कटकमुकुटादिक ससान । हिरण्यशब्दाद् विकारार्थे 'मयड्वतयोः' (पा ४,३,१४३ ) इति विहितस्य छन्दसि विषये 'ऋव्यवास्थ्यवास्त्वमाध्वीहिरण्ययानि च्छन्दसि' (पा ६,४,१७५) इति निपातनाद् मयटो मकारलोपः । प्रत्ययस्वरः। किंच दस्यून उपक्षपयितन प्राणिविघातकान् असुरादीन् हत्वी हत्वा । हन्तेः क्तचाथै 'माल्ल्यादयश्च' (पा ७,१,४९) इति निपातितः । आर्यम् उत्तम वर्ण ब्राह्मणक्षत्रियवैश्यात्मकं यजनादिकर्माधिकारवन्तं प्रावत् प्रकर्षेण रक्षितवान् ।
-
-