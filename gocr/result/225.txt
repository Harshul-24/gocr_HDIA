________________

अथ
विशं काण्डम्
श्रीगणाधिपतये नमः। यस्य निश्वसितं वेदा यो वेदेभ्योऽखिलं जगत् । निर्ममे तमहं वन्दे विद्यातीर्थमहेश्वरम् ॥
शान्तिकं पौष्टिकं कर्म प्रायशःप्राक् प्रपञ्चितम् ।
विशेऽथ ब्रह्मवर्याणां शस्त्रयाज्यादि वर्ण्यते ॥ तत्र विंशे काण्डे नवानुवाकाः । तत्र प्रथमेऽनुवाके त्रयोदश सूक्तानि । तत्र प्रथमं सूक्तं तृचात्मकम् । तास्तिस्रः ऋचः अग्निष्टोमादियज्ञेषु ब्राह्मणाच्छंसिपोत्राग्नीध्राणां' क्रमेण प्रातःसवनिक्यः प्रस्थितयाज्याः । सूत्रितं हि वैताने"प्रस्थितैश्चरिष्यन्नध्वर्युः२ संप्रेष्यति होतर्यज प्रशास्तर्ब्राह्मणाच्छंसिन् पोतर्नेष्टरग्नीदिति । 'इन्द्र त्वा वृषभं वयम्' इति ब्राह्मणाच्छंसी यजति । उत्तराभ्यां पोत्राग्नीध्रौ” (वैताश्रौ १९,५,६ ) इति ।
इन्द्र त्वा वृषभं वयं सुते सोमे हवामहे । स पाहि मध्वो अन्धसः ॥१॥ इन्द्र । त्वा । वृषभम् । वयम् । सुते । सोमै । हवामहे । सः । पाहि । मर्ध्वः । अन्धसः॥
हे इन्द्र परमैश्वर्यगुणविशिष्ट । इदि परमैश्वर्ये । 'ऋजेन्द्र' (पाउ २,२८) इत्यादिना रन्प्रत्ययः । नित्त्वाद् आद्युदात्तः । अथवा इन्दौ सोमे निमित्तभूते सति द्रवति त्वरया गच्छतीति इन्द्रः । यद्वा इन्दवे सोमाय तत्पानार्थ द्रवतीति' वा इन्द्रः । सत्सु अन्येषु दधिपयःप्रभृतिषु द्रव्येषु सोमस्यातिशयेन प्रियत्वाद् उक्तव्युत्पत्तिरिन्द्रशब्दस्यात्र द्रष्टव्या । तादृश इन्द्र त्वा त्वाम् । 'आमन्त्रितं पूर्वम् अविद्यमानवत्' (पा ८,१,७२ ) इति पूर्वस्य अविद्यमानवत्वेन पदात् परत्वाभावेपि अनुदात्तस्त्वादेशश्छन्दसः । कीदृशं त्वाम् । वृषभम् । कामानां वर्षितारं वयं यजमानाः सोमे सुते अभिषुते सति तत्पानार्थ हवामहे आह्वयामः । हृञ् स्पर्धायां शब्दे च । शपि 'बहुलं छन्दसि' (पा ६,१,३४ ) इति संप्रसारणम् । स तादृशः अस्माभिराहूतस्त्वं मध्वः मधुररसस्य अन्धसः अनस्य सोमलक्षणस्य । एकदेशम् इति शेषः । अथवा मध्वः मधु अन्धसः अन्धः अनं सोमलक्षणम् । 'क्रियाग्रहणं कर्तव्यम्' ( पावा १,४,३२ ) इति कर्मणः संप्रदानत्वात् 'चतुर्थ्यर्थे बहुलं छन्दसि' (पा २,३,६२ ) इति षष्ठी । पाहि पिब ।
१. 'पोतानी s'. २. प्रस्थितेश्चरिष्यत्यत्यध्व's'.. . प्रवत इति वा S'. १. त्वा त्वाम् S, ५. वर्षयितारं S',