________________

सू ११, में ३ विशं काण्डम्
२०२५ इन्द्रो देवः पूर्भित् शत्रुपुरां भेत्ता दासम् उपक्षपयितारं शत्रुम् अर्कैः अर्चनीयैः स्ववीर्यैः आतिरत् सर्वतो हिंसितवान् । सूर्यात्मना वा अर्कैः अर्चनीयैः रश्मिभिः दासम् तमसः क्षपयितारं वासरम् आतिरत् सर्वतो वर्धितवान् । प्रकाशितवान् इत्यर्थः । किं कुर्वन् । विदद्वसुः लब्धधनः । शत्रुधनापहर्तेत्यर्थः । शत्रून् वृत्रादीन् वि दयमानः विशेषेण हिंसन् । तथा च यास्कः-" “विदद्वसुर्दयमानो वि शत्रून्' इति हिंसाकर्मा" ( नि ४,१७) इति । ब्रह्मजूतः ब्रह्मणा प्रभूतेन स्तोत्रेण अभिवृद्धः तन्वा शरीरेण वधानः वर्धमानः। वृधु वर्धने । कानचि रूपम् । संहितायां 'तुजादीनां दीर्घोऽभ्यासस्य' ( पा ६,१,७) इति अभ्यासस्य दीर्घः । भूरिदात्रः । दात्यनेन खण्डयति शत्रून् इति दात्रम् आयुधम् । प्रभूतायुध इत्यर्थः । यद्वा दीयत इति दात्रं धनम् । बहुधनः । उक्तगुणविशिष्ट इन्द्रः उभे रोदसी उभे द्यावापृथिव्यौ आणत् । व्यामोद् इत्यर्थः।
मुखस्य ते तविषस्य प्र जूतिमिर्मि वाचममृताय भूषन् ।
इन्द्र क्षितीनामसि मानुषीणां विशां देवानामुत पूर्वयावा ॥ २ ॥ मुखस्य । ते । तविषस्य । प्र । जूतिम् । इयमि । वाचम् । अमृताय । भूषन् । इन्द्र । क्षितीनाम् । असि । मानुषीणाम् । विशाम् । दैवीनाम् । उत । पूर्वऽयावा ॥२॥
हे इन्द्र मखस्य महनीयस्य मखात्मकस्य वा तविषस्य । तवः बलम् । अतिशयितबलस्य ते तव जूतिम् प्रेरयित्रीं वर्धयित्री वा वाचम् स्तुतिलक्षणां प्रेयर्मि प्रेरयामि । इयर्तिर्जुहोत्यादिः । 'अर्तिपिपोश्च' (पा ७,४,७७ ) इति अभ्यासस्य इत्त्वम् । 'अभ्यासस्यासवर्णे' (पा ६,४,७८) इति इय आदेशः । पादादित्वाद् अनिघातः । 'अभ्यस्तानाम् आदिः' (पा ६,१,१८१) इत्याधुदात्तः। किमर्थम् । अमृताय अमृतत्वाय अन्नाय वा। किं कुर्वन् । भूषन् त्वाम् अलंकुर्वन् । भूष अलंकारे । शतप्रत्ययः। हे इन्द्र यस्माद् मानुषीणाम् मनुषः संबन्धिनीनां क्षितीनाम् प्रजानाम् उत अपि च देवीनाम् देवसंबन्धिनीनां विशाम् प्रजानां पूर्वयावा पुरोगन्ता असि । सर्वेषां प्राणिनां श्रेष्ठो भवसीत्यर्थः । तस्माद् वाचम् इयर्मीति संबन्धः ।
इन्द्रो वृत्रमणोच्छर्धनीतिः प्र मायिनाममिनाद् वर्पणीतिः ।
अन् व्यं समुशधग् वनेष्वाविधैनौ अकृणोद् राम्याणाम् ॥ ३ ॥ इन्द्रः । वृत्रम् । अवृणोत् । शर्धऽनीतिः । प्र । मायिनाम् । अमिनात् । वर्षऽनीतिः । अहन् । विऽअंसम् । उशर्धक् । वनेषु । आविः । धेनाः । अकृणोत् । राम्याणाम् ॥३॥
इन्द्रो देवः शर्धनीतिः। शर्धः हिंसकं बलम् । अत्र अकारान्तत्वं छान्दसम् । तस्य नीतिर्नयनं प्रापणं यस्य स तथोक्तः। शत्रु प्रति स्वबलप्रापक इत्यर्थः ।