________________

१९५६ अथर्ववेदभाष्ये
[सू ४९, में। ह्रियस' इत्यर्थः। वैशब्दः प्रसिद्धौ । ताम् उक्तनामिकां त्वां भरद्वाजः भरत् पोषक वाजः अन्नं यस्य सः। भृञ् भरणे । भौवादिकात् शतृप्रत्ययः । एतन्नामा महर्षिः वेद जानाति । अत एव रात्रभरद्वाजसंबन्धित्वं कात्यायन आह - 'रात्रिर्वा भारद्वाजी रात्रिस्तवम्' (अ २,१०,१२७) इति । सा उक्तलक्षणोपेता भरद्वाजेन विदितप्रभावा रात्रिः नः अस्माकं वित्ते पशुपुत्रादिरूपे धने । अधिशब्दः सप्तम्यर्थानुवादी। वित्तविषये अधिकं वा जाग्रति जागर्तु । रक्षणार्थम् अवहिता भवतु । जागर्तेर्लेटि अडागमः । गुणाभावश्छान्दसः।
इति षष्ठेऽनुवाके तृतीय सूक्तम् । - 'इषिरा योषा' इति सूक्तद्वयम् अर्थसूक्तम् । रात्रीकल्पे पुरोहितकर्तव्ये रात्रीसमर्चनकर्मणि राज्युपस्थाने च अस्य सूक्तस्य विनियोगः । 'अथ पिष्टमयीं रात्रिं चतुर्भिर्दीपकैः सह' ( अप ४,३,१) इति प्रक्रम्य उक्तं परिशिष्टे - " 'आ रात्रि पार्थिवम्' (अ १९, ४७), 'इषिरा योषा' इति सूक्ताभ्याम् अन्वारभ्य जपेत्" ( अप ४,४,१,२) इति, “पैष्टीं रात्रिं कृत्वा xxx चतुर्भिर्दीपकैरर्चयित्वा 'आ रात्रि पार्थिवम्', 'इषिरा योषा' इति सूक्तद्वयेन रात्रिम् उपस्थाय” ( अप ४,५,४,६,७ ) इति च । *[अर्थसूक्तद्वयेनेत्यर्थः ।
इषिरा योषां युवतिर्दमूना रात्री देवस्य सवितुर्भगस्य ।
अश्वक्षमा सुहवा संभृतश्रीरा' पौ द्यावापृथिवी महित्वा ॥१॥ इषिरा । यो । युवतिः । दमूनाः' । रात्री । देवस्य । सवितुः । भगस्य । अश्वऽक्षमा । सुऽहवा ! सम्ऽभृतश्रीः' । आ । पौ । द्यावापृथिवी इति । महिऽत्वा ॥ १ ॥
इषिरा एटव्या सर्वैः प्रार्थनीया । 'अजिरशिशिर" ( पाउ १,५३ ) इत्यादिवद् इषेः किरच्प्रत्ययान्तत्वेन निपातनं द्रष्टव्यम् । यद्वा इष गतौ । औणादिक इप्रत्ययः । रो मत्वर्थीयः । गतिमती सर्वत्र व्यापनशीला युवतिः यौवनवती न कदाचिद् अवस्थान्तरम् आप्तवती अपक्षयरहिता दमूनाः दान्तमनाः सवितुः सर्वस्य प्रेरकस्य भगस्य भजनीयस्य । भजतेः 'पुंसि संज्ञायाम्” (पा ३,३,११८) इति घः । एतन्नामधेयस्य देवस्य योषा योषिद् अश्वक्षमा अशूनि आशूनि स्वविषये शीघ्रप्रवृत्तीनि अक्षाणि चक्षुरादीन्द्रियाणि अभिभवति तिरस्करोतीति अश्वक्षमा। चक्षुरादिनिरोधिकेति यावत् । अश्नोतेः 'कृवापाजिमि” ( पाउ १,१) इति उपप्रत्ययः । 'संज्ञापूर्वको विधिरनित्यः' इति वृद्धयभावः । भवतेः 'डोऽन्यत्रापि दृश्यते' (पावा ३,२,४८) इति डः । अत्र केवलो भवतिरभिभवनार्थे वर्तते । यद्वा. 'अश्वस्य बुधं पुरुषस्य मायुम् आ ददे' इति उत्तरत्र (४) वक्ष्यमाणत्वाद् अयम् अर्थःअश्वान् क्षायति क्षपयतीति अश्वक्षा । अश्वक्षा भा दीप्तिर्यस्याः सा । अन्धतमसेऽपि
१. यते S. २. पिष्टमयीं Bol. ३. विश्वव्यचाः Rw.; वैप १,४८७ a अपि द्र.; अश्वक्षरा पै १४,४,१. ४. संभृतः श्रीरा A,B,C,v, पै. ५. तु. सा.; वैतु. P.PR,J ना. ६. भृतः । श्रीः v. ७ घप्र. स्वरः ? ८. वैतु. पपा. अवग्रहः. ९. वैतु मंपा. १०. वैतु. स्वरावग्रहौ.