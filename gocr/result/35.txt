________________

१८१६ अथर्ववेदभाष्ये
[सू ८, मं २ योगं प्रपद्ये क्षेमै च क्षेमं प्रपद्ये योग च नमोहोरात्राभ्यामस्तु ॥२॥ अष्टाऽविशानि । शिवानि । शग्मानि । सह । योगम् । भजन्तु । मे। योगम्। प्र। पद्ये । क्षेमम् । च । क्षेमम् । प्र । पद्ये । योगम् । च । नमः । अहोरात्राभ्याम् । अस्तु ।।
अष्टाविंशानि प्रत्येकम् अष्टाविंशतेः संख्यायाः पूरणानीति सर्वाणि अष्टार्विशानीत्युक्तम् । पूरणार्थे डट्प्रत्यये कृते ‘ति विंशतेर्डिति' (पा ६,४,१४२) इति तिशब्दस्य लोपः । 'यष्टनः संख्यायाम् ' (पा ६,३,४७) इति अष्टशब्दस्य आत्त्वम् । 'कृत्तिकेत्यादीनि भरणीत्यन्तानि' शिवानि सुखदर्शनानि शग्मानि । सुखनामैतत् । सुखप्रदानि तानि सर्वाणि नक्षत्राणि मे मदर्थ मम फलं दातुम् । ‘क्रियार्थोपपदस्य” (पा २,३,१४ ) इति चतुर्थी । सहयोगम् सहभावम् ऐकमत्यं भजन्तु प्राप्नुवन्तु । नक्षत्राणां मदर्थ सहयोगाद् अहं योगम् । अलब्धवस्तुप्राप्तिर्योगः । तं प्र पद्ये पूर्वम् अलब्धानि वस्तूनि नक्षत्रप्रसादाल्लभेय । क्षेमम् । लब्धवस्तुपरिपालनं क्षेमः। तं च प्र पचे। क्षेमस्य अन्वाचयशिष्टत्वेन अप्राधान्यशङ्कां वारयितुं तत्प्राधान्येन पुनराह-क्षेम प्र पद्ये योगं चेति । अनेन योगक्षेमयोः प्राधान्यम् । अहनि रात्रौ च नक्षत्राणां संचरणात् तयोरानुकूल्यकरणं नमोहोरात्राभ्याम् अस्त्विति । अहश्च रात्रिश्च । 'अहःसर्वैकदेश' ( पा ५,४,८७) इति अच् समासान्तः । ताभ्यां नमः नमस्कारोस्तु ।
स्वस्तितं मे सुप्रातः सुसायं सुदिवं सुमृगं सुशकुन' में अस्तु ।
सुहबमग्ने स्वस्त्य र मत्यै गत्वा पुनरायाभिनन्दन ॥ ३ ॥ स्वस्तितम्' । मे । सुऽप्रातः। सुऽसायम् । सुऽदिवम् । सुऽमृगम् । सुऽशकुनम् । मे। अस्तु । सुऽहव॑म् । अग्ने । स्वस्ति । अमय॑म् । गल्वा । पुनः । आय । अभिऽनन्दन् ॥ ३ ॥
पूर्वमन्त्रे योगक्षेमप्रपदनं प्रार्थितं तद् विशिनष्टि-मे मम तन् वक्ष्यमाणं स्वस्ति' इत्यविनाशिनाम । अविनश्वरं तत् फलं भवतु। सुप्रातः प्रातःकाल: शोभन: सुखो भवतु । प्रातरादिशब्दैः सह सुशब्दः समृद्धयर्थे समस्यते। स समासः अव्ययीभावः। प्रातःकालाः सुकारित्वेन समृद्धा भवन्तु । सुसायम् सायंकाला अपि सुखाः समृद्धाः। सुदिनम् दिनशब्दः अहोरात्रपरः। सुखानि
१. कृत्तिकेत्यादीनि भरणी नास्ति S'. २. वैतु. मंपा. ३. स्वस्तितं मे Sms स्वस्तितं मे > स्वस्तितै मे> स्वस्तितं मे Dc; स्वस्ति तन्मे KKm,V, सा.; स्वस्तमित में Rw. ४. तु. RW. सुप्रातः प्रभृ. च. वैतु. शंपा. सात. सुशकुनै मे. ५. स्वस्त्यः C.D,K,Km,Sm,Dc: 'स्त्यमर्त्य मत्यै Rw. वैप १,३८२ b द्र. . स्वस्तितम् >स्वस्ति । तम् P; स्वस्ति । तत् K. ७. तु. मंपा. DL च. वैतु. शंपा. सुशकुनम्. ८. माया P,WM ; आ WM. ९. नाशनाम S. १०. सुप्रातसुदिवयोः बहुव्रीहापचप्रत्ययान्तत्वमपि न्याय्यं द्र. तु. (पा ५,४,१२० ).