________________

२११७
सू ३७, मं ४]
विशं काण्डम् त्वम् । हु । त्यत् । इन्द्र । कुत्सम् । आवः । शुश्रूषमाणः । तन्वा । सऽमर्ये । दासम् । यत् । शुष्णम् । कुर्यवम् । नि । अस्मै । अरन्धयः । आर्जनेयाय । शिक्षन् ॥ २ ॥
__ हे इन्द्र त्वं ह त्वं खलु त्यत् तत् तदा कुत्सम् एतन्नामानं समर्ये मर्मत्यर्योदधृभिः सहितः' संग्रामः समर्यः तस्मिन् । अथवा मर्यैक्रत्विग्भिः सहिते' यज्ञे तन्वा शरीरेण शुश्रूषमाणः उपचरन् आवः अरक्षः । यत् यदा अस्मै आर्जनेयाय अर्जुन्याः पुत्राय कुत्साय दासम् एतत्संज्ञकम् असुरं शुष्णम् असुरं कुयवं च असुरं शिक्षन् तेषां धनं कुत्साय प्रयच्छन् नि अरन्धयः नितरां वशम् अनैषीः ।
त्वं धृष्णो धृषता वीतहव्यं प्रावो विश्वाभिरूतिभिः सुदासम् ।
प्र पौरुकुत्सि सदस्युमावः क्षेत्रसाता वृत्रहत्येषु पूरुम् ॥ ३ ॥ त्वम् । धृष्णो इति । धषता । वीतऽहव्यम् । प्र। आवः । विश्वाभिः । ऊतिऽभिः। सुऽदासम् । प्र । पौरुऽकुत्सिम् । सदस्युम् । आवः । क्षेत्रऽसाता । वृत्रऽहत्यैषु । पूरुम् ॥ ३ ॥
हे धृष्णो शत्रूणां धर्षक इन्द्र त्वं धृषता शत्रुधर्षकेण वज्रेण वीतहव्यम् दत्तहविष्कं सुदासम् शोभनदानम् एतनामकं राजानम् अथवा वीतहव्यं सुदासं च विश्वाभिः सर्वाभिः ऊतिभिः रक्षणाभिः प्रावः प्रारक्षः । किं च वृत्रहत्येषु संग्रामेषु क्षेत्रसाता क्षेत्रसातौ भूमिदाने निमित्तभूते सति पौरुकुत्सिम् पुरुकुत्सपुत्रं त्रसदस्युं राजानं पूरुं च आवः।
त्वं नृभिर्नेमणो देववीतो भूरीणि वृत्रा हर्यश्व हंसि ।
त्वं नि दस्युं चुमुरि धुनि चास्वापयो दुभीतये सुहन्तु ॥ ४ ॥ त्वम् । नृऽभिः । नृऽमनः । देवऽवीतौ । भूरीणि । वृत्रा । हरिऽअश्व । हंसि । त्वम् । नि । दस्युम् । चुमुरिम् । धुनिम् । च । अस्वापयः । दभीतये । सुहन्तु ॥ ४ ॥
हे नृमणः नृभिर्नेतृभिः स्तोतृभिर्मननीय नृषु यजमानेषु अनुग्रहमनोयुक्त वा हे हर्यश्व हरिनामकाश्वोपेत इन्द्र त्वं देववीतौ । देवा वियन्ति आगच्छन्ति भक्षयन्त्यत्रेति' वा देववीतिर्यज्ञः । अथवा देवा युद्धार्थ गच्छन्त्योति देववीतिदेवसंग्रामः। तस्मिन्निमित्तभूते सति नृभिः नेतृभिर्योधृभिर्मरुद्भिः सहितः सन् भूरीणि बहूनि वृत्रा वृत्राणि आवरकाणि रक्षांसि पापानि च हंसि हननं करोषि । किं च हे इन्द्र त्वं दभीतये दभीतिनामकाय राजर्षये तदर्थ सुहन्तु । अविभक्तिकोऽयं निर्देशः । सुहन्तुः शोभनहननसाधनवज्रोपेतः सन् दस्युं चुमुरिं धुनिं च नि अस्वापयः व्यनाशयः।
१. वैप १,३२८५ f द्र.
२, भक्षयन्तीति S',