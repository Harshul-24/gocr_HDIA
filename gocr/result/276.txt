________________

२०५८ अथर्ववेदभाष्ये
[सू २०, म ४ हे इन्द्र तव संबन्धि बृहत् महत् प्रभूतं श्रवः अन्नम् अगन् अस्मान् गच्छतु । यद्वा उक्तरूपं सोमलक्षणम् अन्नं त्वाम् अगन् प्राप्नोत् । गमेलङि 'बहुलं छन्दसि' (पा २,४,७३) इति शपो लुक् । 'हल्या ' (पा ६,१,६८ ) इत्यादिना तिलोपः। 'मो नो धातोः' (पा ८,२,६४ ) इति मकारस्य नकारः । अडागमस्वरः । त्वं च दुस्तरम् शत्रुभिस्तरीतुम् अयोग्यं द्युम्नम् द्योतमानं यशो द्रविणं वा दधिध्व अस्मासु स्थापय । वयं तु ते शुष्मम् बलम् उत् तिरामसि सोमेन स्तोत्रेण च वर्धयामः । तृ प्लवनतरणयोः । लटि व्यत्ययेन शः । 'ऋत इद्धातोः' (पा ७,१,१०० ) इति इत्त्वम् । 'इदन्तो मसि' ( पा ७,१,४६ ) ।
अर्वावतो न आ गह्यौ शक्र परावतः ।
उ लोको यस्तै अद्रिव इन्द्रेह तत आ गहि ॥ ४ ॥ अर्वाऽवतः । नः । आ । गहि । अथो इति । शक्र । पराऽवतः । ऊ इति । लोकः । यः । ते । अद्रिऽवः । इन्द्र । इह । ततः । आ । गहि ॥ ४ ॥
हे शक बलवन्निन्द्र अर्वावतः अर्वाचीनात् समीपाद् देशाद् अथो अपिच परावतः अतिदूराद् देशात् । 'उपसर्गाच्छन्दसि धात्वर्थे' (पा ५,१,११८) इति वतिः । प्रत्ययस्वरः। नः अस्मान् अभिलक्ष्य आ गहि आगच्छ । उ इति वाक्यालंकारे । अद्रिवः । अत्ति भक्षयति शत्रून् इति अद्रिर्वजः । आरणातीति वा । तद्वन् ते तव यो लोकः उत्तमो लोकोऽस्ति हे इन्द्र ततः तस्मादपि लोकाद् इह अस्मिन् देवयजने देशे सोमपानार्थम् आ गहि आगच्छ। गम्ल सृप्ल गतौ । 'बहुलं छन्दसि' (पा २, ४,७३ ) इति शपो लुक् । सेहिरादेशः । हेरपित्त्वाद् द्विद्भावेन 'अनुदात्तोपदेश' (पा ६,४,३७ ) इत्यादिना अनुनासिकलोपः। ___ इन्द्रौ अङ्ग महद् भयमभी पदप चुच्यवत् । स हि स्थिरो विचर्षणिः ॥५॥ इन्द्रः । अङ्ग । महत् । भयम् । अभि । सत् । अप । चुच्यवत् । सः। हि । स्थिरः । विऽचर्षणिः ।।
___ अङ्ग इति आत्मानम् ऋत्विजं वा अभिमुखीकृत्य ब्रूते । इन्द्रो देवः अस्माकम् उत्पन्नं महत् प्रभूतम् अन्यैः परिहर्तुम् अशक्यं भयम् अभी षत् अभिभवति परिहरति । अभिपूर्वात् सदेर्लङ् । बहुलवचनाद् अडभावः शपो लुक् च । इतश्च लोपः। हल्ङ्यादिलोपः। 'सदिरप्रतेः' (पा ८,३,६६) इति षत्वम् । 'निपातस्य च' (पा ६,३,१३६ ) इति दीर्घः । किं भयस्य अभिभवमात्रम्, नेत्याह- अप चुच्यवद् इति । भयम् अपच्यावयति अस्मत्तः पृथक्कृत्य दूरतोऽपसारयति । ईदृशः सामर्थ्यस्य संभावनाम् आह- स हि स खल्विन्द्रः स्थिरः स्वयम् अन्येन न च्याव्यः
१. परिहृष्यति S'. २. अस्तेः शतृप्रत्ययः इति न्याय्यम् (तु. स्वरः, सा. ऋ२,४१,१०] च ).