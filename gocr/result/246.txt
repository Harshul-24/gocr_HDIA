________________

२०२८ अथर्ववेदभाष्ये
[सू ११, मं. . महः मंहनीयस्य महतो गुणैः प्रवृद्धस्य वा । मह पूजायाम् । क्विम् । 'सावेकाचः' ( पा ६,१,१६८ ) इत्यादिना विभक्तेरुदात्तत्वम् । महच्छब्दस्य वा छान्दसः शतप्रत्ययलोपः । अस्य प्रसिद्धस्य इन्द्रस्य महानि मंहनीयानि सुकृता सुकृतानि सुष्टु संपादितानि पुरूणि बहूनि कर्म कर्माणि पनयन्ति स्तुवन्ति स्तोतारः । तेषु एकं कर्म अत्रोपवय॑ते । अभिभूत्योजाः अभिभूतिरभिभवः । अभिभवित ओजो बलं यस्य । अथवा शवभिभवे समर्थम् ओजो यस्य स तथोक्तः। अभिभूतिरभिभवनम् । भावे क्तिन् । 'तादौ च निति' ( पा ६,२,५० ) इत्यभेः प्रकृतिस्वरत्वम् । अभिभूतिस्थितम् ओजः अस्येति 'सप्तम्युपमानपूर्वपदस्योत्तरपदलोपश्च' ( पावा २,२,२४) इति समासः । बहुव्रीही पूर्वपदप्रकृतिस्वरः । तादृश इन्द्रो वृजनेन आवर्जकेन बलेन आयुधेन वा वृजिनान् पापरूपान् असुरान् सं पिपेष सम्यक् चूर्णीकृतवान् । तथा मायाभिः स्वशक्तिभिः दस्यून् उपक्षपयितॄन् शत्रून् सं पिपेष ।
युधेन्द्रो मह्ना वरिवश्वकार देवेभ्यः सत्पतिश्चर्षणिप्राः।
विवस्वतः सदने अस्य तानि त्रिो उक्थभिः कवयो गृणन्ति ॥ ७ ॥ युधा । इन्द्रः । मह्ना । वरिवः । चकार । देवेभ्यः । सत्ऽपतिः । चर्षणिऽप्राः । विवस्वतः । सदने । अस्य । तानि । विप्राः । उक्थेभिः । कवयः । गणन्ति ।। ७ ॥
इन्द्रो देवः युधा युद्धेन । युध संप्रहारे । भावे संपदादिलक्षणः किम् । 'सावेकाचः' ( पा ६,१,१६८ ) इति विभक्तेरुदात्तता । महा स्वमहत्त्वेन । 'अन्यनरपेक्ष्येणेत्यर्थः। देवेभ्यः । दीव्यतिरत्र स्तुत्यर्थः। स्तोतृभ्यः तेषामर्थाय वरिवः । धननामैतत् । वरणीयं धनं चकार कृतवान् । वृञ् वरणे इत्यस्य यङ्लुकि रूपम् । 'ऋतश्च' (पा ७,४,९२ ) इति अभ्यासस्य रिगागमः । तदन्ताद् असुन् । बाहुलकाहिलोपः। नित्स्वरः। इन्द्रो विशेष्यते-सत्पतिः सतां कर्मानुष्ठायिनां यजमानानां पालकः चर्षणिप्राः चर्षणयो मनुष्याः तेषाम् अभिमतफलपूरकः । कुत्र परिवश्चकारेति उच्यते- विवस्वतः । विवस्वान् आदित्यः । तस्य सदने स्थाने वृष्टिप्रतिबन्धकान् असुरान् पराजित्य वृष्टिलक्षणं धनं चकारेत्यर्थः । अथवा एतद् उत्तरत्र संबध्यते । विवस्वतः विशेषेण अग्निहोत्रादिकर्मार्थ वसतो यजमानस्य सदने गृहे । विपूर्वाद् वस निवासे इत्यस्मात् संपदादिलक्षणो भावे विप् । तद् अस्यास्तीति मतुप् । 'मादुपधायाः' (पा ८,२,९) इत्यादिना तस्य वत्वम् । प्रत्ययस्य पित्त्वाद् अनुदात्तत्वे धातुस्वर एव । अवग्रहामावश्छान्दसः । अस्य उक्तमहिमोपेतस्य इन्द्रस्य तानि प्रसिद्धानि वृत्रवधादिलक्षणानि कर्माणि विप्रा मेधाविन ऋत्विजः । कीदृशाः । कवयः क्रान्तप्रसाः अनूचाना वा । 'ये वा अनू
-
१, नैरपेक्षेणे°s.