________________

१९४४
.
अथर्ववेदभाष्ये
[सू ४६, मै ४ शस्त्रादिभिर्बाधमानाः निन्नन्तः नितरां हिंसन्तो मारयन्तः । उभयत्र हेत्वर्थः शतप्रत्ययः । 'प्रहरणानिहननाच्च हेतोः न तस्तिरे' न तस्तरिरे नाच्छादितवन्तः। यद्वा प्रहरन्तो निघ्नन्तोऽपि शत्रवः न तस्तरिरे न जिहिंसुः । मणिरेव कर्म । अस्तृतमणेः अस्तृतनामनिर्वचनम् अनेन क्रियते । यतः शत्रवः उक्तलक्षणा इमं माणं न तस्तरिरे बाधितुं नावृण्वन् न जिहिंसुर्वा अतः अस्य अस्तृतनाम संपन्नम् । स्तृञ् आच्छादने स्तु हिंसायाम् इति वा । उभयविधाद् धातोश्छान्दसे लिटि 'लिटस्तझयोरेशिरेच्' (पा ३,४,८१ ) इति इरेजादेशः । वर्णलोपश्छान्दसः । इन्द्रः तस्मिन् एवं शत्रुभिरनावृते अहिंसिते अस्तृताख्ये मणौ अन्तः' मध्ये चक्षुः शत्रुदर्शनसामर्थ्य प्राणम् बलहेतुम् अथो अपि च बलम् प्राणसामर्थ्य वीर्य परि यत् पर्यगमयत् परिपूरितवान् । स्थापितवान् इत्यर्थः । अस्तृतस्त्वाभि रक्षतु इति पूर्ववत् ।
इन्द्रस्य त्वा वर्मणा परि धापयामो यो देवानामधिराजो बभूव ।
पुनस्त्वा देवाः प्रणयन्तु सर्वेऽस्तृतस्त्वाभि रक्षतु ॥ ४ ॥ इन्द्रस्य । त्वा । वर्मणा । परि । धापयामः । यः । देवानाम् । अधिऽराजः । बभूव । पुनः । त्वा । देवाः । प्र । नयन्तु । सवै । अस्तृतः । त्वा । अभि । रक्षतु ॥ ४ ॥ . हे मणे त्वा त्वाम् इन्द्रस्य वर्मणा कवचेन परि धापयामः परित आवृण्मः । इन्द्रवर्माच्छादितं कुर्मः । इन्द्रस्य प्रभावातिशयं द्योतयितुं विशिनष्टि- यो देवानाम् द्योतमानानां धुस्थानानां सर्वेषाम् अवराणाम् अधिराजः अधिपतिः बभूव । 'राजाहःसखिभ्यष्टच्' (पा ५,४,८९) इति राजशब्दात् तत्पुरुषे टच समासान्तः। किं च हे मणे त्वा त्वाम् इन्द्रवर्माच्छादितम् देवाः इन्द्रस्वामिकाः सर्वे पुनः प्रणयन्तु स्वस्वकार्यसिद्धयर्थ स्वस्वकवचैः परिधापनार्थ प्रकर्षेण स्वसमीपं प्रापयन्तु । एवम् इन्द्रवर्मणा परिहितः सर्वैर्देवैश्च अनुगृहीतः अस्तृतः अस्तृताख्यो मणिः त्वा त्वां मणिधारकम् अभि रक्षतु । अस्मिन् मणावेकशतं वीर्याणि सहस्र 'प्राणा अस्मिन्नस्तुते । व्याघ्रः शत्रूनभि तिष्ठ सर्वान् यस्त्वा पृतन्यादधरः सो अस्त्वस्तृतस्त्वाभि रक्षतु।५। अस्मिन् । मणौ । एकऽशतम् । वीर्याणि । सहस्रम् । प्राणाः । अस्मिन् । अस्तुते । व्याघ्रः । शत्रून् । अभि । तिष्ठ । सर्वान् । यः । त्वा । पृतन्यात् । अधरः । सः । अस्तु । अस्तृतः । त्वा । अभि । रक्षतु ॥ ५ ॥
१. प्रकरणानि अन्यच्च हेत्वो न निरस्तिरे S'. २. नि S'. ३. वैतु. मपा. ४. प्राण अस्मिन्नस्तृते sm; अस्मिन्न A,B,C,D.R,Cs; अस्मि> भस्मि Des अस्मिन्न WM.; अस्मिन्न WM. Rw, ५, व्याघ्र पै १,२३,४. ६. अस्मिन् J.