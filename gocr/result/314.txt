________________

सू ३४, मं १०] विशं काण्डम्
२०९७ संयती परस्परं संगच्छमाने क्रन्दसी शब्दं कुर्वाणे । द्यावापृथिव्यावित्यर्थः । स्वाश्रितानां प्राणिनां वृष्टयर्थ पृथिवी द्योश्च हविरर्थम् इत्युभयोः क्रन्दनम् । अथवा संयती परस्परं संगते क्रन्दसी प्रतिभटान् प्रतियुद्धाय आह्वयन्त्यौ उभे शत्रुसेने विह्वयेते इन्द्रं विविधम् आह्वयतः । स्वस्वसहायायेति शेषः । ऋदि आह्वाने रोदने च । असुन् । 'उगितश्च' (पा ४,१,६) इति ङीप् । उक्तमेवार्थ प्रकारान्तरेण स्पष्टम् आह - परे उत्कृष्टा अवरे निकृष्टाश्च । परस्परं जयपराजयापेक्षया परत्वम् अवरत्वं च द्रष्टव्यम् । एवम् उभया अमित्राः प्रतिद्वन्द्विसेनयोवर्तमानाः शत्रवः स्वस्वजयार्थ साहायकाय' विह्वयन्ते । इत्थं सेनाद्वयान्तःस्थितानाम् इन्द्राह्वानम् अभिधाय अथ सेनास्वामिनोः परस्परप्रतिद्वन्द्विनोरिन्द्राह्वानम् अभिधत्ते । समानं चित् अश्वसारथ्यादिभिः समानम् परस्परसदृशं रथम् आतस्थिवांसा अधिष्ठितवन्तौ । तिष्ठतेर्लिटः कसुः। 'शपूर्वाः खयः' (पा ७,४,६१) इति खयः शेषः । अभ्यासस्य ह्रस्वत्वे 'वस्वेकाजाद्धसाम्' (पा ७,२,६७ ) इति इडागमः । प्रत्ययस्वरः । तो यं नाना पृथक्पृथक् हवेते आह्वयतः । गतम् अन्यत् ।
यस्मान्न ऋते विजयन्ते जनासो यं युध्यमाना असे हवन्ते ।
यो विश्वस्य प्रतिमान बभूव यो अच्युतच्युत् स जनास इन्द्रः ॥ ९॥ यस्मात् । न । ऋते । विऽजयन्ते । जनासः । यम् । युध्यमानाः । अव॑से । हवन्ते । यः । विश्वस्य । प्रतिऽमानम् । बभूव । यः । अच्युतऽच्युत् । सः । जनासः । इन्द्रः ॥ ९॥
---
___ यस्माद् इन्द्रात् बलप्रदातुः ऋते इन्द्रसहायम् अनपेक्ष्य जनासः जनाः प्रबला दुर्बलाश्च सर्वे जयार्थिनो न विजयन्ते शत्रून् न पराभावयन्ति । अतश्च यम् इन्द्रं युध्यमानाः युद्धं कुर्वाणा अवसे स्वस्वरक्षणाय हवन्ते आह्वयन्ति । किं च यः च इन्द्रो विश्वस्य सर्वस्यापि वृत्रादिशत्रुजातस्य प्रतिमानम् । प्रतिमीयत इति प्रतिमानं प्रतिनिधिः बभूव । अथवा 'रूपरूपं प्रतिरूपो बभूव तदस्य रूपं प्रतिचक्षणाय । इन्द्रो मायाभिः पुरुरूप ईयते' (ऋ६,४७,१८) इति मन्धवर्णात् सर्वस्यापि प्राणिजातस्य तत्तत्पुण्यपापप्रत्यवेक्षणाय प्रतिबिम्बं बभूव । यः च अच्युतच्युत् अच्युतस्य केनापि अच्यावयितव्यस्य वृत्रादेः च्युतिरहितस्य स्थावरस्य पर्वतादेर्वा च्यावयिता स जनास इन्द्र इति।
यः शवतो मोनो दधानानमन्यमानांछवी जघान । यः शर्धते नानुददाति शृध्यां यो दस्योर्हन्ता स जनास इन्द्रः ॥ १० ॥
-
१. साहाय्यकाय S.