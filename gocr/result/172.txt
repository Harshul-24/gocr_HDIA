________________

१९५४ अथर्ववेदभाष्ये
[सू ४८, मैं ३ यत् किं च पर्वतायासत्वं तस्मात् त्वं रात्रि पाहि नः ॥ ३ ॥ यत् । किम् । च । इदम् । पतयति । यत् । किम् । च । इदम् । सरीसृपम् । यत् । किम् । च । पर्वताय । असत्वम् । तस्मात् । त्वम् । रात्रि । पाहि । नः ॥ ३ ॥
__ यरिकच यत्किंचिद् इदं परिदृश्यमानं श्येनपक्ष्यादिकं पतयति आकाशे संचरति । पत गतौ । चुरादिः । अदन्तः । यत्किंचेदं सरीसृपम् भूमौ सरणशीलं सादिकं यद् अस्ति । सृप्ल गतौ । अस्माद् यङि ‘रीगृदुपधस्य च' (पा ७,१,९० ) इति अभ्यासस्य रीगागमः । पचाद्यचि 'यङोचि च' (पा २,४,७४ ) इति यङो लुकि 'न धातुलोप आर्धधातुके' (पा १,१,४) इति गुणप्रतिषेधः । यत्किंच पर्वताय पर्वतस्य संबन्धि असत्वम् । सत्वशब्दः प्राणिवाची। दुष्टं सत्वम् असत्वम् व्याघ्रसिंहादिकम् अस्ति तस्माद् उक्तात् सर्वस्मात् पक्षिसर्पदुष्टमृगादिरूपाद् बाधकात् हे रात्रि त्वं नः अस्मान् पाहि रक्ष । 'भीत्रार्थानाम्" (पा १,४,२५) इति अपादानत्वात् तस्माद् इति पञ्चमी।
सा पश्चात् पाहि सा पुरः सोत्तरादधरादुत' ।
गोपाय नौ विभावरि स्तोतारस्त इह स्मसि ॥४॥ सा । पश्चात् । पाहि । सा । पुरः । सा । उत्तरात्' । अधरात् । उत । गोपाय । नः । विभावरि । स्तोतारः । ते । इह । स्मसि ॥ ४ ॥
हे रात्रि सा पूर्वोक्तलक्षणा त्वं पश्चात् पश्चिमभागे यत्र वयं वसामः स्वप्स्यामश्च तस्य पश्चिमभागे पाहि रक्ष अस्मान् । तथा सा त्वं पुरः पूर्वस्यां दिशि पाहि । 'पूर्वाधरावराणाम् असि पुरधवश्वैषाम्' (पा ५,३,३९ ) इति पूर्वशब्दाद् असि. प्रत्ययः पुरादेशश्च । उत अपि च सा त्वम् उत्तरात् उत्तरतः अधरात् दक्षिणतः पाहि । उत्तरप्रतियोगिकः अधरशब्दो दक्षिणदिग्वाची । 'उत्तराधरदक्षिणाद् आतिः' ( पा ५,३,३४ ) इति उभयत्र आतिप्रत्ययः । किं च हे विभावरि रात्रि नः अस्मान् गोपाय । पूर्व दिग्विशेषनिबन्धनं रक्षणम् उक्तम् । अत्र सामान्येन रक्षणं विव. क्ष्यते । 'गुपूधूप" (पा ३,१,२८ ) इति आय प्रत्ययः । रक्षणे आवश्यकत्वम् आह चतुर्थपादेन । इह अस्मिन् काले ते तव स्तोतारः स्मसि स्तुतिकर्तारो भवामः । 'इदन्तो मसि' ( पा ७,१,४६ )।
१. 'तायासस्वं A,B,C,D,Sm; "तायासत्वं Dc; °तायासत्वं Cs; पर्वण्यास Rw., वैप १,५२८ i; १९६४ n अपि द्र.; पद्वदासुन्वन् पै ६,२१,३. २. सः। त्वम् P,PJ. ३. सौत्तरा° C,D. ४. तु. WI; वैतु. शंपा. Rw. गोपाय. ५. उत्त रात् P,P; उत्तरात् > उत्त रात J; उत्तरात् Cp. ६. भस्मात् S'.