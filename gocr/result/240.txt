________________

२०२२ अथर्ववेदभाष्ये
[सू ९, म २ पयसा प्रीणयित्र्यो गावः अभिनवप्रसवा वा ता वत्सं न । यथा वत्सम् अभिलक्ष्य स्तनप्रदानाय हम्भाशब्दम् उच्चैर्बहुशः कुर्वन्ति तद्वत् ।
द्युक्षं सुदानुं तविषीभिरावृतं गिरिं न पुरुभोजसम् ।
क्षुमन्तं वाजं शतिनै सहस्रिण मक्षू गोमन्तमीमहे ॥२॥ द्युक्षम् । सुऽदानुम् । तविर्षाभिः । आऽवृतम् । गिरिम् । न । पुरुऽभोजसम् । क्षुऽमन्तम् । वाजम् । शतिनम् । सहस्रिणम् । मक्षु । गोऽमन्तम् । ईमहे ॥ २ ॥
शुक्षम् दीप्तं सुदानुम् शोभनदानं विशिष्टदानाह तविषीभिः बलैः आवृतम् आच्छन्नम् । बलप्रदम् इत्यर्थः। गिरिं न पुरुभोजसम्। पुरु इति बहुनाम । बहूनां प्रजानां भोगयोग्यं गिरि न पर्वतमिव । यथा दुर्मिक्षे प्रजा जीवनाय बहुभिः कन्दमूलाद्यन्नैरुपेतं गिरिम् अर्थयन्ते तद्वत् । 'उदधिः पर्वतो राजा दुर्भिक्षे नव वृत्तयः' ( नि ६,५) इति हि मन्त्रवर्णः (१)। अयम् वाजम् ईमहे इत्यत्र दृष्टान्तः। तथा क्षुमन्तम् । क्षु शब्दे । शब्दोपेतम् । स्तुतिमन्तम् इत्यर्थः । यो लोके बन्नो भवति स शब्द्यत इति प्रसिद्धम् । शतिनम् शतयुक्तं शतसंख्यानां प्रजानां पोषकत्वेन तद्वन्तम् । एवं सहस्रिणम् इत्येतदपि योज्यम् । अपरिमितप्राणिपोषकम् इत्यर्थः । तथा गोमन्तम् बहीभिर्गोभिर्युक्तम् । एवम् उक्तैर्विशेषणैर्विशिष्टं वाजम् अन्नं मनु शीघ्रम् ईमहे याचामहे ।
तत् त्वा यामि सुवीर्य तद् ब्रह्म पूर्वचित्तये।
येना यतिभ्यो भृगवे धने हिते येन प्रस्कण्वमाविथ ॥ ३ ॥ तत् । त्वा । यामि । सुऽवीर्यम् । तत् । ब्रह्म । पूर्वऽचित्तये । येन । यतिऽभ्यः । भृगवे । धने । हिते । येन । प्रस्कण्वम् । आविथ ॥ ३ ॥
हे इन्द्र तत् वक्ष्यमाणलक्षणं सुवीर्यम् शोभनवीर्योपेतं ब्रह्म परिवृढम् अन्नं त्वा त्वां यामि याचामि । वर्णलोपश्चान्दसः । “अथापि वर्णलोपो भवति 'तत् त्वा यामि' इति" ( नि २,१) इति हि यास्कः। उक्तमेवार्थे पुनराह इतरेभ्यः पूर्व लाभाय । तत् उक्तलक्षणं ब्रह्म अन्नं पूर्वचित्तये पूर्वप्रशानाय । यामीति संबन्धः । तद् इत्युक्तम् । कीहक् तद् इत्याह - येन ब्रह्मणा अन्नेन यतिभ्यः कर्मभ्यो निवृत्तेभ्यः सकाशाद् आहृत्य भृगवे एतनामकाय महर्षये धने हिते अभिमते सति तं भृगुं प्रीणितवान् असि । यद्वा येन सुवीर्येण अन्नेन यतिभ्यः नियतिमद्भ्यः कर्मसु नियतेभ्यः अन्येभ्यो महर्षिभ्यः तदर्थ धने हिते सति परितोषितवान् असि । तथा भृगवे