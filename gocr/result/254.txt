________________

२०३६
अथर्ववेदभाष्ये
- [सू १४, मं १ हे अग्ने एभिः वक्ष्यमाणैस्त्रयस्त्रिंशत्संख्याकैर्देवैः सह सरथम् समानः एक एव रथो यस्मिन्नागमनकर्मणि तत् सरथं तद् यथा भवति तथा अर्वाङ् अस्मदभिमुखम् आ याहि आगच्छ । सरथम् इति न नियम इत्याह - नानारथं वा नाना पृथग्भूता रथा यस्मिन् कर्मणि तद् नानारथम् । तत्तत्प्रतिनियतं रथम आरुह्येत्यर्थः । सरथपक्षे बहूनां देवानाम् एकेनैव रथेन आनयनम् आतभारत्वात् कथं घटत इति तत्राह -विभवो ह्यश्वा इति । अश्वाः तव रथे नियुक्ता विभवो हि शक्ताः खलु । अतः पत्नीवतः स्वकीयाभिः पत्नीभिर्युक्तान् त्रिंशतम् त्रीश्च व्युत्तरत्रिंशत्संख्याकान् देवान् 'ये देवा दिव्येकादश स्थ' (ते १,४,१०,१) इति मन्त्रोक्तान् अनुष्वधम् । स्वधेत्यन्ननाम । तांतां स्वधाम् अनुलक्ष्य यदायदा सोमो हूयते तदा तदेत्यर्थः । आ वह तान् देवान् प्रापय । आवाह्य च मादयस्व सोमप्रदानेन हर्षय ।
इति त्रयोदशं सूक्तम् ।
इति विशे काण्डे प्रथमोऽनुवाकः। द्वितीयेऽनुवाके चत्वारि सूक्तानि । तानि च उक्थ्ये ऋतौ ब्राह्मणाच्छंसिनः शस्त्रे विनियुक्तानि । चतुर्थसूक्तस्यान्तिमा शस्त्रयाज्या । 'उक्थ्ये मैत्रावरुणादिभ्यः' इति प्रक्रम्य सूत्रितं वैताने- “ 'वयमु त्वामपूर्व्य' ( अ २०, ४,१), 'यो न इदमिदं पुरा' ( अ २०,१४,३ ) इति स्तोत्रियानुरूपौ । स्तोत्रियस्य प्रथमा शस्त्वा तस्या उत्तम पादं द्वितीयस्याः पूर्वेण संधायावसाय द्वितीयेन द्वितीयां शंसति । तस्याश्चोत्तमम् उत्तरेण संधायावसायोत्तमेन तृतीयाम् । एवं काकुभानां स्तोत्रियानुरूपाणां प्रग्रथनम् । इतः५ पच्छः शंसति । 'प्र मंहिष्ठाय बृहते बृहद्रये' ( अ २०,१५) इत्युक्थमुखम् । 'उदगुतो न वयो रक्षमाणाः' (अ २०,१६) इति बार्हस्पत्यं सांशंसिकम् । 'अच्छा म इन्द्रं मतयः रवर्विदः' ( अ २०,१७) इति पर्यासः । इत्यैकाहिकानाम् उत्तमया परिदधाति परया यजति" ( वैताौ २५,१,३-११) इति । वयमु त्वामपूर्व्य स्थूरं न कच्चिद् भरन्तोऽव॒स्यवः । वाजै चित्रं हवामहे ॥१॥ वयम् । ऊ इति । त्वाम् । अपूर्व्य । स्थूरम् । न । कत् । चित् । भरन्तः । अवस्यवः । वाजै । चित्रम् । हवामहे ॥ १॥ - हे अपूर्व्य । पूर्वम् अर्हतीति पूर्व्यः । न पूर्व्यः अपूर्यः । सत्यपि सर्वदा गमने नूतन इत्यर्थः । अनेन तस्य सर्वदा अनादरविषयत्वाभाव उक्तो भवति । तादृश इन्द्र चित्रम् चायनीयं पूजनीयं त्वां भरन्तः हविरादिना पोषयन्तः अवस्यवः रक्षाकामाः । अवतेरसुनि 'क्याच्छन्दसि' (पा ३,२,१७० ) इति उप्रत्ययः । वाजे । वाजः अन्नम् । अन्ने निमित्तभूते सति । अथवा वाजः संग्रामः । तस्मिन् तज्ज
1. बहुव्रीहौ स्वरः ? २. रथमारोहयित्वेत्यर्थः S. ३. °नुरूपी हे तिनः करोति पुनरादाय S'. ४. तस्या एवोत्त° RG. ५. मिथः '. . बाईस्पत्ये '. ७. अपय॑ P.