________________

२०२६ अथर्ववेदभाष्ये
[सू ११, मं ४ तादृशः सन् वृत्रम् अपावरकं मेधं सर्वतो व्याप्नुवानम् असुरम् । 'तत् को वृत्रः। मेघ इति नैरुक्ताः । त्वाष्ट्रोऽसुर इत्यैतिहासिकाः' (नि २,१६) इति निरुक्तम् । तम् अवृणोत् अरुधत् । तथा स एव इन्द्रः वर्षनीतिः । वर्प इति रूपनाम । अत्र अकारान्तः । तस्य नेता । युद्धे शत्रु प्रति स्वशरीरप्रापक इत्यर्थः । अनेन तस्य 'गतम् अयत्नम् उक्तं भवति । तादृशः सन् मायिनाम् मायावताम् असुराणाम् । अत्र सामर्थ्याद् बलानीति गम्यते । यद्वा द्वितीयार्थे षष्ठी । मायिन इत्यर्थः । प्रामिनात् प्रावधीत् । मीञ् हिंसायाम् । 'मीनातेनिंगमे' (पा ७,३,८१) इति हस्वत्वम् । इन्द्रो वृत्रम् अवृणोत् इत्युक्तमेवार्थ विस्पष्टम् आह-उशधक् कामयित्वा शत्रुदाहकः२ । यद्वा उशतां युद्धं कामयमानानां शत्रूणां दाहक इन्द्रः वनेषु उदकेषु निमित्तभूतेषु वृत्रम् आवरकं मेधं व्यंसम् विगतांसं यथा भवति तथा विदार्य अहन् अवधीत् । ततो राम्याणाम् रमणीयानाम् अपाम् अर्थाय धेनाः । वाङ्नामैतत् । वाचः स्तनितानि आविरकृणोत् प्रकाशम् अकार्षीत् । वृत्रासुरपक्षे वनेषु आच्छन्नं वृत्रम् उशधक् सन् व्यंसम् विगतांसं कृत्वा अंसा द्यङ्गानि विच्छिद्य अहन् अवधीत् । राम्याणाम् रमणार्हाणां क्रीडासाधनानां तद्योषिताम् । रामम् अर्हतीत्यर्थे 'छन्दसि च' (पा ५,१,६७ ) इति यत्प्रत्ययः । प्रत्ययस्वरेणान्तोदात्तः। आर्तिवाच आविरकृणोद् इत्यर्थः । अथवा राम्याणाम् क्रीडार्हाणां रात्रीणां संबन्धिनीर्धेना गाः । रात्री तमसावृताः असुरापहता गा इत्यर्थः । ताः आविरकृणोत् असुरान् अपहत्य ताः स्पष्टाश्चकार । असुरैदेवानां गवादिलक्षणधनम् अपहृत्य रात्रिप्रवेशस्तैत्तिरीयके- 'अहर्देवानाम् आसीद् रात्रिरसुराणाम् । तेऽसुरा यद् देवानां वित्तं वेद्यम् आसीत् तेन सह रात्रि प्राविशन्' (तै १,५,९,२,३ ) इति ।
इन्द्रः स्वर्षा जनयनहानि जिगायोशिग्भिः पृतना अभिष्टिः ।
प्रारौचयन्मनवे केतुमसामविन्दज्ज्योतिबृहते रणाय ॥ ४ ॥ इन्द्रः । स्वःऽसाः । जनय॑न् । अहानि । जिगाये । उशिक्ऽभिः । पृतनाः । अभिष्टिः । प्र। अरोचयत् । मनवे । केतुम् । अाम् । अविन्दत् । ज्योतिः । बृहते । रणाय ॥ ४ ॥
__ स्वर्षाः स्वर्गस्य लम्भकः । षणु दाने । किप् । 'जनसनखना सञ्झलो': (पा ६,४,४२) इति आत्वम् । 'सनोतेरनः' (पा ८,३,१०८) इति षत्वम् । 'अहरादीनां पत्यादिषूपसंख्यानम् ( पावा ८,२,७०) इति रत्वम् । अभिष्टिः अमिगन्ता शत्रूणाम् अभिभविता । इषु गतौ । 'मन्त्र वृषेष' (पा ३,३,९६) इत्यादिना किन उदात्तत्वम् ।
१. मतमयत्वमुकं .
२. शत्रुवाहः .
है. यप्रत्ययः इति न्याय्यम्.