________________

ड
सू ८, विशं काण्डम्
२०१९ 'इन्द्र ऋतुविदम्' इत्येषा आधा ऋक् ब्राह्मणाच्छंसिनः शस्त्रयाज्या । उक्तं हि- 'उक्थसंपदः परिधानीयोत्तरा याज्या' ( वैताश्री २१,६ ) इति ।
एवा पाहि' इत्याद्यास्तिस्न ऋचस्तेषामेव ब्राह्मणाच्छंस्यादीनां त्रयाणाम् ऋत्विजां क्रमेण माध्यंदिनसवनिक्यः प्रस्थितयाज्याः। तथा च वैतानं सूत्रम्-"'एवा पाहि' इति प्रस्थितयाज्या" (वैताश्री २१,२१) इति । ____ इन्द्र ऋतुविदै सुतं सोमै हर्य पुरुष्टुत । पिबा वृषस्व तादृपिम् ॥ ४ ॥ इन्द्र । ऋतुऽविदम् । सुतम् । सोमम् । हर्य। पुरुऽस्तुत । पिब । आ । वृषस्व । ततृ॑पिम् ॥४॥
'हे पुरुष्टुत बहुभिर्बहुप्रकारं वा स्तुत' इन्द्र ऋतुविदं क्रतुः प्रज्ञा भवति तस्या लम्भकम् । अथवा तोरेव ज्योतिष्टोमादेर्लम्भकं साधकं सुतम् अभिषुतं ततृपिम् तर्पकं सोमं हर्य कामय । ततृपिम् इत्यत्र 'आगमहन” (पा ३,२,१७१) इति विहितः 'छन्दसि सदादिभ्यो दर्शनात्' ( पावा ३,२,१७१ ) इति किन् । पिब । अपि च आ वृषस्व जठरे सिञ्च। पिबेत्यनेन उक्त एवार्थः पुनरनेन अभिहितः पानस्याधिक्याभिधानाय । व्याख्यातेयम् अस्मिन्नेवानुवाके ( अ २०,६,२ )।
एवा पाहि प्रत्नथा मन्दतु त्वा श्रुधि ब्रह्म वावृधस्वोत गीर्भिः ।
आविः सूर्य कृणुहि पापिहीषो जहि शत्रूभि गा इन्द्र तृन्धिं ॥ १ ॥ एव । पाहि । प्रनऽथा । मन्दतु । त्वा । श्रुधि । ब्रह्म । बवृधस्वं । उत । गी:ऽभिः । आविः । सूर्यम् । कृणुहि । पीपिहि । इषः । जहि । शत्रून् । अभि । गाः। इन्द्र । तृन्धि ॥१॥
हे इन्द्र प्रलथा। प्रत्नम् इति पुराणनाम । पूर्व यथा अङ्गिरःप्रभृतीनां सोमयागे सोमम् अपाः। 'प्रत्नपूर्वविश्वेमात् थाल् छन्दसि' (पा ५,३,१११) इति इवार्थे थाल्प्रत्ययः । एव एवम् अस्मदीयमपि सोमं पाहि पिव । स च पीतः सोमः त्वा त्वां मन्दतु मदयतु। तदर्थम् अस्मदीयं ब्रह्म मन्त्रात्मकं स्तोत्रं श्रुधि शृणु। 'श्रुशृणुप्रकृवृभ्यश्छन्दसि' (पा ६,४,१०२) इति हेर्धिभावः । न केवलं श्रवणमेव उत अपि च गीर्भिः अस्मदीयाभिः स्तुतिवाग्भिः वधस्व वर्धस्व अभिवृद्धो भव । अतस्तव यागाथै सूर्यम् सर्वकर्मणां प्रेरकं देवम् आविष्कृणुहि प्रकाशितं कुरु । यद्वा अस्माकं व्यवहाराय बहुकालं सूर्यम् आविष्कृणु । तत इषः अन्नानि अस्मदुपभोगसाधनानि पीपिहि प्यायय समर्धय । किं च शत्रून् शातयितृन् अस्मद्विरोधिनो द्वेष्यान् जहि घातय । हे इन्द्र गाः च पणिभिरपहता अभि तृन्धि प्रयच्छ । ववृधस्वेति । वृधेर्बहुलग्रहणाच्छपः श्लुः । 'व्यत्ययो बहुलम्' (पा ३,१,८५)
१. इदै 'ततृपिम्' इत्यतः पूर्वम् पठति S.
२. धुतं त्वा चs.
अ-२५१