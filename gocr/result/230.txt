________________

२०१२ अथर्ववेदभाष्ये
[सू ४, में आ तै सिञ्चामि कुक्ष्योरनु गात्रा वि धावतु । गुभाय जिह्वया मधु ॥२॥ आ। ते। सिञ्चामि । कुक्ष्योः। अनु । गात्रा । वि , धावतु । गृभाय । जिह्वा । मधु ॥२॥
हे इन्द्र ते तव कुक्ष्योः । भागद्वयापेक्षया द्विवचनम् । कुक्षेरुभयोः पार्श्वयोः आ सिञ्चामि पूरयामि । सोमरसम् इति शेषः । अनेन दीयमानस्य सोमरसस्य कुक्ष्यवयवपूर्तिपर्यन्तम् अभिवृद्धिरुक्ता भवति । स च उदरस्थो गात्रा गात्राणि । अनेन गात्रशब्देन गात्रावयवा लक्ष्यन्ते। सर्वाण्यङ्गानि हस्तपादादीनि वि धावतु तत्तन्नाडीषु सर्वत्र प्रवहतु। अतस्त्वं मधु मधुवत् स्वादुतरं सोमरसं जिह्वया रसनया गृभाय गृहाण । ग्रहेः 'छन्दसि शायजपि' (पा ३,१,८४) इति श्नः शायजादेशः। संप्रसारणं च । 'हृग्रहोर्भः ( पावा ८,२,३२) इति भत्वम् ।
स्वादुष्टै अस्तु संसुदे मधुमान् तन्वे' तव । सोमः शर्मस्तु ते हृदे ॥३॥ स्वादुः । ते । अस्तु । सम्ऽसुदै । मधुऽमान् । तन्वे । तव । सोमः । शम् । अस्तु । ते । हृदे ॥ ३ ॥
__ हे इन्द्र संसुदे सम्यक् सुष्टु दात्रे । अत्र सम् इत्यनेन दानस्य सुकरत्वम् अभिधीयते । सु इत्यनेन च दानविषयस्य धनादेः प्राशस्त्यं बहुत्वं च विवक्ष्यते । तादृशाय ते तुभ्यं मधुमान् माधुर्योपेतः सोमः अस्माभिर्दीयमानः स्वादुरस्तु स्वदनीयोऽस्तु । अनन्तरं च स सोमः तव तन्वे शरीराय । बलकार्यस्त्विति शेषः । अथवा शम् अस्तु इत्येतद् अत्राप्यन्वेतव्यम् । तव शरीराय सुखकरं भवत्वित्यर्थः। तथा ते हृदे हृदयाय च शम् अस्तु मनसे सुखकरं भवतु । स्वादुष्टे इति । 'युष्मत्तत्ततक्षुःश्वन्तःपादम्' (पा ८,३,१०३) इति सकारस्य षत्वम् । ततः ष्टुत्वम्।
इति चतुर्थ सूक्तम् । 'अयमु त्वा विचर्षणे' इति सप्तर्चस्य विनियोग उक्तः । अयमु त्वा विचर्षणे जनीरिवाभि संवृतः । प्र सोम इन्द्र सर्पतु ॥१॥ अयम् । ऊ इति । त्वा । विऽचर्षणे । जनीःऽइव । अभि । सम्ऽवृतः । प्र । सोमः । इन्छ । सर्पतु ॥ १ ॥ . हे इन्द्र विचर्षणे। विचर्षणिः पश्यतिकर्मा । हे विद्रष्टः इन्द्र जनीरिव जनय इव । विभक्तिव्यत्ययः । जनयन्त्यपत्यान्यास्विति जनिशब्दव्युत्पत्तिः।
१. तन्वै. K.
२. एवं स्वरो न सिध्यति ।