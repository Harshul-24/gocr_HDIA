________________

१९६९
सू ५२, मं २]
एकोनविंशं काण्डम् उत्पत्त्यसंभवात्' मनस्तत्त्वमपि प्रथमं मायातो जातम् इत्यर्थः । श्रूयते हि'तद् असदेव सन्मनोऽकुरुत स्याम् इति' (तैब्रा २,२,९,१ ) इति । ईदृशस्य मनसः उत्पत्तेरनन्तरं कामः समवर्ततेत्यर्थः । ईश्वरस्य सिसृक्षा किंहेतुकेत्यत आहमनसः इति । मनसः अन्तःकरणस्य' संबन्धि वासनाशेषेण मायायां विलीने अन्तःकरणे समवेतम् । सामान्यापेक्षम् एकवचनम् । सर्वप्राण्यन्तःकरणेषु समवेतम् इत्यर्थः। एतेन आत्मनो गुणाधारत्वं प्रत्याख्यातम् । तादृशमनःसंबन्धि रेतः भाविनः प्रपञ्चस्य बीजभूतं प्रथमम् अतीते कल्पे प्राणिभिः कृतं पुण्यापुण्यात्मकं कर्म यत् यतः कारणात् सृष्टिसमये आसीत् अभवद् भूष्णु वर्धिष्णु समजायत । परिपक्वं सत् फलोन्मुखम् आसीद् इत्यर्थः। तत् ततो हेतोः फलप्रदस्य सर्वसाक्षिणः कर्माध्यक्षस्य परमेश्वरस्य मनसि सिसृक्षाजायतेत्यर्थः । तस्यां च जातायां द्रष्टव्यं पर्यालोच्य ततः सर्व जगत् सृजति । तथा च आम्नायते- 'सोकामयत बहु स्यां प्रजायेयेति । स तपोतप्यत । स तपस्तप्त्वा इदं सर्वम् असृजत यद् इदं किं च' (तैआ ८,६,१) इति । हे काम सः सर्वजगत्सर्जनार्थ परमेश्वरेण उत्पादितस्त्वं बृहता महता देशकालवस्तुपरिच्छेदरहितेन कामेन कामयित्रा परमेश्वरेण । कामयतेः पचाद्यच् । सयोनिः समानकारणः । परमेश्वरव्यतिरिक्तकारणान्तररहित इत्यर्थः । यजमानाय धनप्रदात्रे हविःप्रदात्रे वा पुरुषाय रायो धनस्य पोषम् पुष्टिं समाद्धिं धेहि स्थापय प्रयच्छ । अत्र कामो जगद्विषयकामरूपत्वेन स्वफलसिद्धयर्थ स्तूयते।
त्वं काम सहसासि प्रतिष्ठितो विभुर्विभावा "सख आ सेखीयते ।
त्वमुग्रः पृतनासु सासहिः सह ओजो यजमानाय धेहि ॥ २ ॥ त्वम् । काम । सहसा । असि । प्रतिऽस्थितः । वऽभुः । 'विभाऽवो । सखे । आ । सखीयते । त्वम् । उग्रः । पृतनासु । ससहिः । सहः । ओजः। यजमानाय । धेहि ॥२॥
हे काम त्वं सहसा परधर्षणसामर्थ्येन प्रतिष्ठितोसि । विभुः सर्वविषयत्वाद् व्याप्तः विभावा विशेषेण दीप्यमानः । अल्पविषयत्वाभावात् । भातेः कनिम् । हे सखे सखिद्धितकारिन् काम आ सखीयते अस्मान् अभिलक्ष्य सखिवद् आचरति । भवच्छब्दाध्याहारेण प्रथमपुरुषः । सखिशब्दात् 'कर्तुः क्यङ् सलोपश्च' (पा ३,१,११) इति क्यङ् । 'अकृत्सार्वधातुकयोः' (पा ७,४,३५) इति दीर्घः । ङित्त्वाद् आत्मनेपदम् । किं च हे काम त्वम् उग्रः उद्गूर्णः पृतनासु शत्रुसंग्रामेषु
१. उत्पत्तिसंभवात् S', २, अन्तकरणस्य S'. ३. उत्पादित्वं S. १. यो... कामो नास्ति s'. ५. पाठः सखा मा संखीयते RW.;सष मा सषीयते > सख मा संखीयते De; संस्त्रीयते Km,Sm,V; सुषखा सखीयते ऋ१०,९१,१ पै १,३०,२. ६. विभौ। आऽसखे P,PJ .. सखीयते P,P.J. ८. क्रियापदे स्वरः?