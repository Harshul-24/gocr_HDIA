________________

शाशीर्यन्ते पच्यासमिन्धनसाधनमहिन
१८०८ अथर्ववेदभाष्ये
हसू ६, मैं ११ अश्वः पशुः । अथवा मुख्यः पुरुष एव पुरुषमेधे पशुः । तस्माद् अयम् अर्थ:यत् यदा पुरुषेण अश्वरूपेण पुरुषरूपेण वा हविषा देवाः साध्यनामका यज्ञम् अतन्वत अकुर्वत तदानीम् अस्य यज्ञस्य वसन्तः रसानाम् उत्पादक ऋतुः स्वमहिम्ना आज्यम् होम्यम् आसीत् । ग्रीष्मः शोषक ऋतुः इध्मः अग्निसमिन्धनसाधनभूतकविंशतिदारुमयात्मकः पदार्थ आसीत् । शरत् शीर्यन्ते पच्यन्ते अस्याम् ओषधय इति शरद् ऋतुः हविः यशियचरुपुरोडाशादिहवीरूपोभवत् । अध्यात्मपक्षेयत् यदा पुरुषेण प्रजापतिना हविषा हविष्ट्वेन संकल्पितेन हविरन्तरस्याभावाद् देवाः प्राणाः प्राजापत्या इन्द्रियाणि च यज्ञं संकल्पात्मकम् अतन्वत अकुर्वत । यद्वा यशमेव अन्वतिष्ठन् । स्रष्ट्रकामः प्रजापतिर्देवः देवशब्दवाच्यप्राणादिभेदेनोच्यते । अथवा पूर्वोक्तक्रमेण देवशरीरेषु उत्पन्नेषु ते देवा उत्तरसृष्टिसिद्धार्थ तत्साधनत्वेन यज्ञम् अतन्वत । कंचिद् यशम् अन्वतिष्ठन् । द्रव्यस्य अद्यापि अनुत्पन्नत्वेन हविरन्तराभावात् पुरुषस्वरूपमेय मनसा हविष्ट्वेन संकल्प्य तेन पुरुषाख्येन हविषा यत् यदा मानसं यशम् अकुर्वत तदानीम् अस्य यशस्य वसन्तर्तुरेव आज्यम् अभूत् । तमेव आज्यत्वेन संकल्पितवन्तः । एवं ग्रीष्मः इध्मत्वेन संकल्पितः । शरत् पुरोडाशादिहविष्ट्वेन संकल्पिता । पूर्व पुरुषस्य हविःसामान्यरूपत्वेन संकल्पः वसन्तादीनां तु आज्यादिषु विशेषरूपत्वेनेति द्रष्टव्यम् ।
तं यज्ञं प्रावृषा' प्रौक्षन् पुरुषं जातमंग्रशः' ।
तेन देवा अयजन्त' साध्या वसवश्च ये ॥ ११ ॥ तम् । य॒ज्ञम् । प्रावो । प्र । औक्षन् । पुरुषम् । जातम् । अग्रऽशः । तेन । देवाः । अयजन्त । साध्याः । वसवः । च । ये ॥ ११ ॥
तं यज्ञम् यष्टव्यं पुरुषम् अग्रशः अग्रे सृष्टयादी जातम् अश्वभूतं वा प्राषा वर्षकेण प्रावृडाख्येन ऋतुना प्रौक्षन् प्रोक्षितवन्तः । उक्ष सेचने । प्रावृटकालं प्रोक्षणसाधनोदकरूपत्वेन संकल्पितवन्त इत्यर्थः । तेन पुरुषेण देवा अयजन्त इष्टवन्तः । के देवाः तान् आह - ये साध्या वसवश्च एतत्संशका देवाः । अध्यात्मपलेयज्ञं यशसाधनभूतम् । करणे नड्प्रत्ययः । तं पुरुषं पशुत्वमावनया यूपे बद्धम् अग्रशः अग्रतः अग्रे सर्वविकारसृष्टेः पूर्व जातम् पुरुषत्वेन उत्प संकल्पात्मके यो प्रावृषा प्रौक्षन् प्रावृद्कालेन प्रोक्षितमिव ममसा कृतवन्त इत्यर्थः । तेन पुरुषरूपेण पशुना देवाः अयजन्त मानसं यागं निष्पादितवन्तः । के ते देवा इति त उच्यन्ते । साध्याः सृष्टिसाधनयोग्याः साधयन्तीति साध्याः ।
१. समित् S. २. पूर्व s'. ३. बर्हिषि ऋ १०,९०,७ मा ३१,९ तेआ ३,१२,३. ४. अतः WM. ऋ. मा. तैआ, ५, अयजन्त A,C,D,BA,SM,Cs,P,J, ता. १. अर्षयश्च ऋ. मा. तैआ.