________________

सू २१, मं ४] विंशं काण्डम्
२०६१ शचीव इन्द्र पुरुकृद् धुमत्तम तवेदिदमभितश्चेकिते वसु ।
अतः संगृभ्याभिभूत आ भर मा त्वायतो जरितुः काममूनयीः ॥३॥ शचीऽवः । इन्द्र । पुरुऽकृत् । धुमत्ऽतम । तव । इत् । इदम् । अभितः । चकिते । वसु । अतः । सम्ऽगृभ्य । अभिऽभूते । आ। भर । मा। त्वाऽय॒तः । जरितुः । कामम् । ऊनयीः ।।
हे शचीवः। शची इति प्रज्ञानाम | प्रज्ञावन्निन्द्र । 'मतुवसो रु संबुद्धौ छन्दसि' (पा ८,३,१) इति रुत्वम् । षाष्टिकम् आमन्त्रितायुदात्तत्वम् । हे इन्द्र परमैश्वर्यगुणविशिष्ट पुरुकृत् बहूनां कर्तः द्युमत्तम दीप्तिमत्तम । एषाम् इन्द्रादीनाम् आष्टमिकं सर्वानुदात्तत्वम् । न च 'आमन्त्रितं पूर्वम् अविद्यमानवत्' (पा ८,१,७२ ) इत्यविद्यमानवत्त्वम्, 'नामन्त्रिते समानाधिकरणे' (पा ८,१,५३ ) इति निषेधात् । एवंमहानुभाव इन्द्र अभितः सर्वत्र यद् वसु धनं विद्यते तद् इदं सर्व तवेत् तवैव स्वम् । धनजातस्य सर्वस्यापि त्वमेव स्वामीत्यर्थः । इत्थं चैकिते भृशम् अस्माभिर्ज्ञायते । कित ज्ञाने । अस्माद् यङन्ताद् वर्तमाने लिटि 'कास्प्रत्ययादाममन्त्रे लिटि' (पा ३,१,३५) इति निषेधाद् आम्प्रत्ययाभावे सति लिट आर्धधातुकत्वाद् अतोलोपयलोपौ। हे अभिभूते शत्रूणाम् अभिभवितरिन्द्र अतः अस्मात् कारणात् संगृभ्य सर्व धनं संगृह्य आ भर आहर अस्मभ्यं प्रयच्छ । त्वायतः त्वाम् आत्मन इच्छतो जरितुः स्तोतुर्मम कामं मोनयीः ऊनं मा कार्षीः । पूरयेत्यर्थः। ऊन परिहाणे । लुङि ‘णिश्रिद्रुस्रुभ्यः" (पा ३, १,४८) इति च्लेश्चङादेशस्य' 'नोनयतिध्वनयति' (पा ३,१,५१) इत्यादिना प्रतिषेधे 'ह्मयन्तक्षण" (पा ७,२,५) इति सिचिवृद्धिप्रतिषेधः।
एभिर्युभिः सुमना एभिरिन्दुभिर्निरुन्धानो अमति गोभिरश्विना ।
इन्द्रेण दस्यु दरय॑न्त इन्दुभिर्युतद्वेषसः समिषा रंभेमहि ॥ ४ ॥ एभिः । धुऽभिः | सुऽमनाः । एभिः । इन्दुऽभिः । निऽरुन्धानः । अमेतिम् । गोभिः । अश्विनी । इन्द्रेण । दस्युम् । दरय॑न्तः । इन्दुऽभिः । युतऽद्वेषसः । सम्। इषा । रभेमहि ॥४॥
हे इन्द्र एभिः अस्माभिर्दत्तैः द्युभिः दीतैश्चरुपुरोडाशादिभिः एवम् एभिः अस्माभिर्दत्तैः इन्दुभिः सोमैश्च प्रीतस्त्वम् अस्माकम् अमतिम् दारिद्यम् गोभिः बहीभिः अश्विना अश्ववता धनेन च निरुन्धानः निवर्तयन् सुमनाः शोभनमनाः । भवेति शेषः। वयम् इन्दुभिः अस्माभिर्दत्तैः सोमैः प्रीतेन इन्द्रेण दस्युम् उपक्षपयितारं शत्रु दरयन्तः दारयन्तो हिंसन्तः अत एव युतद्वेषसः। अत्र यौतिरमिनणार्थः । पृथग्भूतद्वेषाः अपगतशत्रवः सन्तः इषा अन्नेन इन्द्रदत्तेन सं रभेमहि संरब्धा भवेम । संगता भवेमेत्यर्थः।
UP
१, छलेरडादे ..
२. दारिद्रयमस्मदीयं गोभिभिः S'.