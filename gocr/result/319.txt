________________

-
दिः (पा ६.१.१०८ दानतिमानां कऽपि सत्य एवेत्या सपा मुलक ।
२१०२
अथर्ववेदभाष्ये
[स् ३४, मं १८ शुष्णम् असुरं जघान घातयामास । यः च एवंविधेषु असाधारणेषु व्यापारेषु एकवीरः असाधारणः शूरो भवति स जनास इन्द्र इति उक्तार्थः।
यः सुन्वते पचते दुध्र आ चिद् वाजं दर्दर्षि स किलासि सत्यः ।
वयं त इन्द्र विश्वह प्रियासः सुवीरासो विदथमा वंदेम ॥ १८ ॥ यः। सुन्वते । पर्चते । दुधः । आ । चित् । वार्जम् । ददर्षि । सः । किले। असि । सत्यः । वयम् । ते । इन्द्र । विश्वहे । प्रियासः । सऽवीरांसः । विदर्थम् । आ । वदेम ॥ १८ ॥
अत्र ऋषिः इन्द्रस्य अविद्यमानतां शङ्कमानानाम् अशानिनां विश्वासं जनयन् इन्द्रं प्रत्यक्षीकृत्य ब्रूते-हे इन्द्र यः त्वं दुश्चित् वस्तुतो दुर्धर्षोऽपि सुन्वते सो माभिषवं कुर्वते यजमानाय तथा पचते पशुपुरोडाशादिहविःपाकं कुर्वते च यजमानाय वाजम् तदभिमतम् अग्नम् आ ददर्षि सर्वतो भृशं प्रयच्छसि । ६ गतौ। अस्मात् क्रियासमभिहारे यङ् । उरदत्वे हलादिशेषे च अभ्यासस्य 'रुग्रिको च लुकि' (पा ७,४,९.१ ) इति रुगागमः । यद्योगाद् अनिघातः । 'अभ्यस्तानाम् आदिः' (पा ६,१,१८९) इत्याधुदात्तः । स तादृशस्त्वं सत्यः किलासि । मन्त्रद्रष्टुमहर्षेः प्रत्यक्षत्वेऽपि इदानींतनानां कथं तस्य प्रत्यक्षतेति शङ्कायां यष्ट्रणाम् अभि. मतानलक्षणफलस्य सत्यदृष्टत्वाद् इन्द्रोऽपि सत्य एवेत्यभिप्रायेण स किलासि सत्य इति ब्रूते । वयं विश्वह विश्वेष्वपि अहासु सर्वदा । 'सुपी सुलक' (पा ७, १,३९) इत्यादिना सप्तमीबहुवचनस्य लुक् । शकन्ध्वादित्वात् पररूपत्वम् । कृदुत्तरपदप्रकृतिस्वरेण मध्योदात्तः । हे इन्द्र ते तव प्रियासः प्रियाः सन्तः सुवीरासः शोभनपुत्रादियुक्ताश्च सन्तः विदथम् वेदनसाधनं स्तोत्रम् मा वदेम श्रूयाम ।
इति चतुर्थेऽनुवाके प्रथमं सूक्तम् । चतुर्विशेऽभिजिति विषुवति विश्वजिति महाव्रते च ब्राह्मणाच्छंसिशस्त्रे 'अस्मा इदु प्र तवसे सुराय' इति अहीनसूक्तसंक्षकं विनियुक्तम् । “चतुर्विश 'इन्द्रमिद्गाथिनो बृहद्' ( अ २०,३८,४) इत्याज्यस्तोत्रियः” इति प्रक्रम्य सूत्रितम् -'अभि प्र वः सुराधसम्' ( अ २०,५१,१), 'प्र सु श्रुतं सुराधसम्' (अ २०,५१,३) इति पृष्ठस्तोत्रियानुरूपी बाईतौ प्रगाथौ । 'मा चिदन्यद् वि शंसत' (अ २०,८५,१), 'यश्चिद्धि त्वा जना इमे' ( अ २०,८५,३ ) इति वा। 'अस्मा इदु प्र तवसे तुराय' ( अ २०,३५) इत्यहीनसूक्तम्' आवपते" (वैताश्रौ ३१,१६,१८,१९) इति ।
तथा अप्तोर्याम्णि माध्यंदिनसक्ने तच्छन एव विनियुक्तम् । सूत्रितं 'हि 'अप्तोर्याम्णि गर्भकारं शंसति' इति प्रक्रम्य- सुकीति वृषाकपि सामसूक्तम् अहीनसूक्तम् आवपते' ( वैताश्री २७,१८,२४ ) इति ।
१. हीन नास्ति S. . २. सुकीर्तिवृषाकपी RG.