________________

Burwa
२०१६ अथर्ववेदभाष्ये
[सू ६, मं ५ . हे सत्पते सतां यजमानानां पालक इन्द्र सुताः अभिषुताः चन्द्रासः चन्द्रा आहादकारिण इन्दवः क्लिन्ना रसात्मका इमे हूयमानाः सोमाः तव क्षयम् । क्षियन्ति निवसन्ति अत्रेति क्षयो निवासस्थानम् । तव जठरम् इत्यर्थः । 'क्षयो निवासे' (पा ६,१,२०१) इति आद्युदात्तत्वम् । प्र यन्ति गच्छन्ति । इन्दव इति । 'उन्देरिचादेः' ( पाउ १, १२ ) इति उप्रत्ययः। निदित्यनुवृत्तेरायुदात्तः।।
दधिष्वा जठरै सुतं सोम॑मिन्द्र वरेण्यम् । तव द्युक्षास इन्दवः ॥ ५॥ दधिष्व । जठरै । सुतम् । सोमम् । इन्द्र । वरेण्यम् । तवं । धुक्षासः । इन्दवः ॥ ५ ॥
हे इन्द्र वरेण्यम् वरणीयं स्पृहणीयं सुतम् अभिषुतम् इमं सोमम् अस्मा. भिहूयमानं जठरे दधिष्व धारय । दधातेर्लोटि रूपम् । 'आगमा अनुदात्ताः' (पाम ३,३,१) इटोऽनुदात्तत्वात् प्रत्ययस्वरः । सोमानाम् इन्द्रस्य' असाधारणं स्वत्वम' आह-द्युक्षासः दीप्तिमन्तो दीप्तिनिवासस्थानभूता इन्दवः सोमाः तव । असाधारणस्वभूता इति शेषः।
गिर्वणः पाहि नः सुतं मधोर्धारभिरज्यसे । इन्द्र त्वादातमिद् यशः॥६॥ गिर्वणः । पाहि । नः । सुतम् । मधौः । धाराभिः । अज्यसे । इन्द्र । त्वाऽदातम् । इत् । यश :॥
हे गिर्वणः गीर्भिर्वननीय संभजनीय इन्द्र । वन षण संभक्तौ इत्यस्माद् असुन् । गिर उपधाया दीर्घाभावश्छान्दसः । 'आमन्त्रितस्य च' (पा ६,१,१९८) इति षाष्टिकम् आद्युदात्तत्वम् । नः अस्माकं संबन्धिनं सुतम् अभिषुतं सोमं पाहि पिब । अहूयमानस्य कथं पानप्रसक्तिरित्यत्राह-मधोर्धाराभिः इति । यस्माद् मधोः मधुरस्य सोमस्य धाराभिः अज्यसे आर्दीक्रियसे । यस इत्यर्थः । अपेक्षितस्य फलस्य अभावे होमस्य का प्रसक्तिरित्यत्राह-हे इन्द्र त्वादातमित् त्वया दातव्यमेव यशः अन्नम् । अस्तीति शेषः । 'अस्ति त्वादातम् अद्रिवः' इत्यमुं मन्त्रभागं व्याचक्षाणेन यास्केन त्वया नस्तद् दातव्यम्' (नि ४,४) इति हि त्वादातशब्दो व्याख्यातः । यद्वा त्वादातम् त्वया शोधितं यशोऽस्ति । दैप् शोधने । सत्यपि पकारे 'नानुबन्धकृतम् अनेजन्तत्वम्' (पाम १,३,९) इत्येजन्त एवायम् । ततः 'आदेचः' (पा ६,१,४५) इति आत्त्वम् । अस्मात् कर्मणि क्तः। 'दाधा घ्वदाप्' (पा १,१,२०) इत्यत्र अदाप् इति प्रतिषेधेन घुसंज्ञाया अभावात् 'दो दद् घोः (पा ७,४,४६ ) इति द् . आदेशो न भवति । त्वेति युष्मच्छब्दस्य तृतीया । 'कर्तृकरणे कृता बहुलम्' (पा २,१,३२) इति समासः । 'तृतीया कर्मणि' (पा ६,२,४८ ) इति पूर्वपदप्रकृतिस्वरः।
१. अधारणस्वत्वम् 8',
२. या s',