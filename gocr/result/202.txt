________________

१९८४ अथर्ववेदभाष्ये
[सू ५६, में २ त्वं यमस्य लोकात् । अधिः पञ्चम्यानुवादी । आ बभूविथ आगतोसि । भूलोकं कर्म । भू प्राप्तौ इति धातुः । व्यत्ययेन परस्मैपदम् । आगत्य च धीरः धृष्टः कस्मादपि न भीतस्त्वं प्रमदाः' स्त्रियः मान् मरणधर्मणः पुरुषांश्च प्र युनक्षि स्वात्मना संयोजयसि । भूलोकनिष्ठान स्त्रीपुंसान् प्रति मृत्युसूचकदुःस्वप्नं करोषीत्यर्थः । प्रपूर्वाद् युनक्तेर्व्यत्ययेन परस्मैपदम् । अथ विद्वान् देहिनाम् आयुर्वृद्धयवृद्धी जानन् त्वम् असुरस्य । असुः प्राणः। रो मत्वर्थीयः। प्राणवत आत्मनो योनौ उपलब्धिस्थाने हृदये स्वप्नम् कष्टम् अनिष्टफलं मिमानः निर्मिमाणः कुर्वन् एकाकिना त्यक्तपुत्रकलत्रबन्धनादिकेन 'दृष्टदुःस्वप्नेन म्रियमाणेन पुरुषेण एकाकिना असहायेन सरथम् समानो रथो रहणसाधनं यस्मिन् कर्मणि तथा यासि गच्छसि । दुःस्वप्रदर्शिनम् एकं पुरुषं यमलोकं प्रापयसीति यावत् । 'एकादाकिनिच्चासहाय' (पा ५,३,५२ ) इति एकशब्दाद् आकिनिच्प्रत्ययः ।
बन्धस्त्वाग्रे विश्वचया' अपश्यत्" पुरा राव्या जनितोरेके आह्नि ।
ततः स्वप्नेदमध्या बभूविथ 'भिषग्भ्यो रूपम॑पगृहमानः ॥ २ ॥ बन्धः । त्वा । अz । विश्वऽचयाः । अपश्यत् । पुरा । 'रात्र्याः । जनितोः। एकै । अहि । ततः । स्वप्न । इदम् । आधि । आ । बभूविथ । "भिषक्ऽभ्यः । रूपम् । अपऽगृहमानः ॥
दुःस्वप्नस्य अहोरात्रसृष्टेः पूर्वभावितम् उच्यते । हे दुःस्वप्नाभिमानिन् त्वा त्वाम् अग्रे सृष्टेः प्राक्काले विश्वचयाः सर्वस्य चेता१२ संचेता स्रष्टा बन्धु:१३ प्राणिनः स्वस्वकर्मभिर्बध्नन् विधाता अपश्यत् दृष्टवान् । एके मानसप्रजापत्यादयः रात्र्या अहि । विभक्तिव्यत्ययः । अह्नः अहोरात्रयोः जनितोः जननाद् अहोरात्रकालसृष्टेः पुरा पूर्वम् । अपश्यन्नित्यर्थः । जनी प्रादुर्भावे । 'भावलक्षणे स्थे” (पा ३,४,१६) इति तोसुन्प्रत्ययः । ततः । आरभ्येति शेषः । हे स्वप्न इदं सर्वे जगद् अध्या बभूविथ । अधिरनर्थकः कर्मप्रवचनीयः । व्याप्तवान् असि । आगते दुःस्वप्ने चिकित्सकैः प्रतीकारः कर्तुं शक्यत इत्यत आह - भिषग्भ्यः इति । भिषग्भ्यः चिकित्सकेभ्यो रूपम् स्वकीयाम् आकृतिम् अपगृहमानः संवृण्वन् आच्छादयन् । चिकित्सका" हि
१. दा S'; वैतु. मपा.; वैष १,२१८९ g अपि द्र. २. दुष्ट'S'. ३. बन्धु K,V, सा.; बुध° Cs; बुध्न' RW.; वैप १,२९३१ ८ अपि द्र. ४. विश्वम्यचा Rw:; विश्ववया पै ३,८,२. ५. अवपश्यत् पै. ६. तव A,C,D,Km,R,Sm,V.DcCs,P, P२,J; तमः Bh. ७. स्वमैनमध्या पै. ८. भिषग्भ्यरूपमप A,BA,D,K,Km,sm,De; भिषग्भ्यरूपमप C; भिषग्भ्यरूपमुप° Cs भिषग्भ्यरूपमप° R; गभिषापमपगृहमानः Rw.; भिषज्यं रूपमगृहमानः पै. . ९ राश्या । जनितः । रेके P,P२.J. १०. भिषग्भ्यऽरूपम् P,P'; भिषग्भ्य: । रूपम् >भिषग्भ्यऽरूपम् J. ११. 'मानाः P; अपं । गृहमानाः P. १२. चेती S'. १३. वैतु. मंपा. १४, चिकित्सा S.