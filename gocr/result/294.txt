________________

२०७७
सू २६, मै ३]
विंशं काण्डम् योगेयोगे तवस्तरं वाजेवाजे हवामहे । सांय इन्द्रमूतये ॥ १॥ .. योगेऽयोगे । तवःऽतरम् । वाजेऽवाजे । हवामहे । सखायः । इन्द्रम् । ऊतये ॥ १॥
योगेयोगे शत्रुसेनादेः संगमेसंगमे सति तत्तद्यागकर्मणः संप्राप्तौ सत्यां वा। युजिर् योगे । 'हलच' (पा ३,३,१२१) इति घञ् । 'चजोः कु घिण्ण्यतोः' (पा ७,३,५२) इति कुत्वम् । आधुदात्तत्वम् । 'नित्यवीप्सयोः' (पा ८,१,४ ) इति वीप्सायां द्विर्भावे सति आर्गेडितानुदात्तत्वम् । तवस्तरम् अतिशयेन बलवन्तम् इन्द्रम् । तवस्शब्दात् 'अस्मायामेधा' (पा ५,२,१२१) इति मत्वर्थीयो विनिः। तस्य छान्दसो लोपः। सखायः सखिभूता वयम् ऊतये रक्षणाय हवामहे आह्वयामः । तथा वाजेवाजे अन्नेऽन्ने यदायदा अन्नं लब्धव्यं भवति तदातदा उक्तमहिमोपेतम् इन्द्रं हवामहे ।
आ घी गमद् यदि श्रवत् सहस्रिणीभिरूतिभिः । वाजेभिरुप नो हवम् ॥२॥ आ। घ । गमत् । यदि । श्रवत् ।सहस्रिणीभिः । ऊतिऽभिः । वाजेभिः । उप । नः । हव॑म् ॥
स इन्द्रः यदि नो हवम् आह्वानं श्रवत शृणुयात् । शृणोतेर्लेटयडागमः। तर्हि सहस्रिणीभिः सहस्रसंख्यायुक्ताभिः ऊतिभी रक्षाभिः वाजेभिः वाजैरनैश्च सह । घेति प्रसिद्धौ । उपा गमत् उपागच्छेदेव । गमेर्लेटयडागमः । 'इतश्च लोपः” (पा ३,४,९७ ) इति इकारलोपः । यद्वा छान्दसे लुङि 'पुषादिद्युताय्लदितः परस्मैपदेषु' (पा ३,१,५५) इति च्लेः अङ् आदेशः । 'बहुलं छन्दस्यमाड्योगेपि' (पा ६,४,७५) इति अडभावः। ___अनु प्रत्नस्यौकसो हुवे तुविधति नरम् । यं ते पूर्व पिता हुवे ॥३॥ अनु । प्रत्नस्य । ओकसः । हुवे । तुविऽप्रतिम् । नरम् । यम् । ते । पूर्वम् । पिता । हुवे ॥ .
__हे इन्द्र प्रलस्य पुरातनस्य ओकसः स्वर्गाख्यस्य स्थानस्य अधिपति तुविप्रतिम् बहूनां योद्धृणां प्रतिनिधिभूतं नरम् नेतारं त्वाम् अनु आनुलोम्येन हुवे आह्वयामि । यं ते त्वां पूर्वम् पूर्वकाले पिता मदीयस्तातः स्वाभिमतसिद्धये हुवे आहूतवान् । तम् इन्द्रं हुवे इति पूर्वत्र संबन्धः । ह्वेो लिटि 'बहुलं छन्दसि' (पा ६,१,३४ ) इति 'संप्रसारणम् । पूर्वरूपत्वम्' । 'द्विवचनप्रकरणे छन्दसि वेति वक्तव्यम्' (पावा ६,१,८) इति द्विवंचनाभावः । यवृत्तयोगाद् अनिघातः । प्रत्ययस्वरः। पूर्वस्य तु पादादित्वात् अनिघातः।
१. रणपररूपत्वे S'; "रणपरपूर्वत्वे शंपा,