________________

१९७२ अथर्ववेदभाष्ये
[सू ५३ मुखग्रीवापादावबद्धा' यस्य सः सहस्राक्षः सहस्रलोचनः अजरः जरारहितः नित्ययुवा भूरिरेताः। रेतः शुक्ररूपः सप्तमो धातुः। प्रभूतवीर्यः रेतःसेचनसमर्थः अपत्योत्पादनशक्तः कालः कलयिता अश्वो वहति स्वारोहकान्' अभिमतं प्रदेश प्रापयति । तम् अश्वं विपश्चितः अश्वारोहणावरोहणादिषु कुशला अश्वशास्त्रनिष्णाताः कवयो धीमन्तः आ रोहन्ति । तस्य अश्वस्य चक्रा चक्राणि । 'चक्रमणाच्चक्रम्' ( नि ४,२७) इति यास्कः । गन्तव्यानि स्थानानि विश्वा विश्वानि भुवनानि । इति अश्वपक्षेऽर्थः । विवक्षितस्तु-अश्वः अश्नुते व्याप्नोति भूतभविष्यद्वर्तमानकालवर्तीनि वस्तूनीति अश्वः। कालः कलयिता सर्वस्य जगतः अनवच्छिनकालरूपः परमेश्वरः । सप्तरश्मिः । रश्मिशब्देन ऋतव उच्यन्ते । सप्तर्तुः एकैक ऋतुर्मासद्वयात्मकः सप्तमस्तु त्रयोदशो मासः । तथा च दाशतय्याम् आम्नायते'साकंजानां सप्तथम् आहुरेकजं षळिद्यमा ऋषयो देवजा इति' (ऋ १,१६४,१५) इति । अत्रापि समानातं प्राक् (अ ९,१४,१६) । सहस्राक्षः । अत्र अक्षिशब्देन दिनानि रात्रयश्च उच्यन्ते । सहस्रसंख्याकाहोरात्रयुक्तः । अजरः जरारहितः सर्वदा एकरूपः । भूरिरेताः प्रभूतजगत्सर्जनसमर्थशक्तिसंपन्नः । एवंरूपः कालो वहति प्राणिजातं स्वस्वकर्मसु प्रापयति । तं कालं कवयः कान्तदर्शिनो विपश्चित: विद्वांसः आ रोहन्ति स्वाधीनं कुर्वन्ति । स्वाधीनकाला भवन्तीत्यर्थः । तस्य कालात्मकस्य रथस्य चक्रा चक्राणि विश्वा विश्वानि भुवनानि भूतजातानि । लोकान् अभिगच्छन्तीति शेषः । अथवा अश्वशब्देन आदित्य उच्यते । तथा च यास्कः - ‘एको अश्वो वहति सप्तनामा आदित्यः । ५सप्तास्मै रश्मयो रसान् अभिसनामयन्ति सप्तैनम् ऋषयः स्तुवन्तीति वा' (नि ४,२७) इति । कालात्मकोऽश्वः सूर्यः सप्त रश्मयः प्रधानभूता यस्य । ते चैव सप्त सूर्या इत्युच्यन्ते । 'देवा आदित्या ये सप्त तेभिः सोमाभि रक्ष नः' (ऋ ९,११४,३ ) इति निगमः । तेषां च नामानि तैत्तिरीया अधीयते- 'आरोगो भ्राजः पटरः पतङ्गः स्वर्णरो ज्योतिषीमान् विभासः' (तैआ १, ५,१) इति । असौ तु प्रधानभूतः कश्यपाख्य आदित्यः । 'कश्यपोऽष्टमः स महामेरुं न जहाति' ( तैआ १,७,१) इति श्रुतेः । यद्वा रश्मिशब्देन च्छन्दांस्यभिधीयन्ते । सप्त गायत्र्यादीनि च्छन्दांसि यस्य । तथा च निगमः- 'ऋग्भिः पूर्वाह्ने दिवि देव ईयते । यजुर्वेदे तिष्ठति मध्ये अह्नः । सामवेदेनास्तमये महीयते । वेदैरशन्यस्त्रिभिरेति सूर्य:' (तैब्रा ३,१२,९,१ ) इति । यद्वा रश्मिवन्तोऽश्वा रश्मिशब्देन उच्यन्ते । मत्वर्थीयस्य लोपः । सप्ताश्वः । 'सप्त युञ्जन्ति रथम् एकचक्रम्' ( अ ९,१,२४) इति निगमः । सहस्राक्षः अक्षिवद् अक्षीणि किरणाः सहस्रकिरणोपेतः अजरः अविनश्वरो नित्यः भूरिरेताः । उदकवाची रेतःशब्दः । 'यदा खलु वा असावादित्यो न्यङ् रश्मिभिः पर्यावर्ततेऽथ वर्षति' (तै २,४,१०,२) इति श्रुतिः । एवंरूप आदित्यो
१. पादाबद्धा S. ५. सप्तादित्यस्य रश्मयोs'.
२, शुक्ल° S.
६. पतंगाः S.
३. श्वारोहकान् S. ७. कश्यपस्या S'.
४. भश्वक्षेर्थ:. ८. शून्यः S.