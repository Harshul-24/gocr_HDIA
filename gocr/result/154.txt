________________

१९३६ अथर्ववेदभाष्ये
[सू ४४, मं ८ रक्षेत्यभिप्रायः। 'वायुः प्राणो भूत्वा नासिके प्राविशत्' ( ऐआ २,४,२ ) इति श्रुतेः। तथा सूर्यः सूर्यात्मकः चक्षुः चक्षुरिन्द्रियम् असि । अतश्चक्षुः पाहीत्यभिप्रायः। 'आदित्यश्चक्षुर्भूत्वाक्षिणी प्राविशत्' (ऐआ २,४,२ ) इति श्रुतेः । वायोरंशीभूतः प्राणोऽसि सूर्यस्य च अंशीभूतं चक्षुरसीति तात्पर्यार्थः । तथा दिवः द्युलोकस्य पयः सारभूतम् उदकम् असि [५] । हे त्रैककुदम्' । त्रिककुन्नाम ककुत्त्रयोपेतः पर्वतविशेषः तत्संबन्धि आजनं त्रैककुदम् । तादृश देवाजन देवैः स्वरक्षार्थ धार्यमाण आञ्जन । यद्वा देवैः प्राण्युपकाराय सृष्ट आञ्जन मा मां विश्वतः सर्वतः परि पाहि रक्ष । हे आञ्जन त्वा त्वां बाह्याः पर्वतबाह्याः२ पर्वतव्यतिरिक्तस्थलेषूत्पन्ना ओषधयो न तरन्ति न लश्यन्ति नातिशेरते । किं तु त्वत्तो न्यूनवीर्या एवेत्यर्थः। उत अपि च पर्वतीयाः पर्वते भवाः स्वयं त्रिककुदाख्यपर्वतोत्पन्नत्वाद् इतरहिमविन्ध्यादिपर्वतजा अपि ओषधयस्त्वा त्वां न तरन्ति । 'पर्वताच' (पा ४,२,१४३) इति छः [६]। किं च रक्षोहा रक्षोविघाती अमीवचातनः रोगाणां नाशकोऽयम् इदं परिदृश्यमानं यद् अस्ति तस्य मध्यं व्यवासृपत् प्रतिपदार्थम् अवाङ्मुखं पर्वताद्। अधोऽगच्छत् । सर्वव्याप्यभूद् इत्यर्थः। सृपेल दित्त्वाद् अङ् । किं कुर्वत् । सर्वा अमीवाः येये रोगा आभ्यन्तरा नानाभेदभिन्नाः सन्ति तान् सर्वान् चातयत् नाशयत् । पुनः किं कुर्वत् । अभिभाः अभिभवतीति अभिभाः सर्व रोगादिकम् इतो नाशयत् तिरस्कुर्वद् आञ्जनम् [७]।
बह्वीदं राजन् वरुणानृतमाह' पूरुषः ।
तस्मात् सहस्रवीर्य मुञ्च नः पर्यहसः ॥ ८ ॥ बहु । इदम् । राजन् । वरुण । अनृतम् । आह । पुरुषः। तस्मात् । सहस्रऽवीर्य । मुश्च । नः । "परि । अंहसः ॥ ८ ॥
हे राजन् वरुण प्राणिनां शिक्षाकर्तर्देव पूरुषः पुरुषः इदम् इदानी बहु अनृतम् प्रातम्प्रभृति शयनकालपर्यन्तम् अपरिमितम् असत्यम् आह ब्रूते । तद् अनृतं त्वं क्षमस्व तत्प्रयुक्तां शिक्षा मा कुरु । किं च हे सहस्रवीर्य आअनौषधे स्वं तस्मात् वरुणशिक्षानिमित्तभूताद् अनृतवदनप्रयुक्ताद् अंहसः पापाद् नः अस्मान् परि मुश्च परितः सर्वतो मुक्तान् कुरु ।
. १. वैतु. मंपा. २. पर्वतव्यतिरिक्तबायाःS. शंपा.; वैतु. S' पुनः किं कुर्वन् अभिभाः अभिभवतीत्यभिभा सर्व रोगादिकं तिरस्कुर्वन् भोजनं सर्वा अमीवाः ये ये रोगा आभ्यंतरा नानाभेदभिन्नाः सन्ति तान् सर्वान् नाशयत्. ५. राजन् वरुणानृतं R,Sm,Cs; राजन् वरुणानृत° B,C; राजन् वरुणानृत° D; राजन् वरुणानृत Km.V; राजन् वरुणानृतं >राजन् वरुणानृत° Dc. ६. पुरुषः पै १५,३,८. ७. पर्यहस: A,Bh, C,D,K,R,Sm: पर्यंहसः > पर्यहसः Dc. ८. राजन् PJ. ९. अनृतम् J. १०. आई P. ११. परिऽअंहसः P,PP.J. .